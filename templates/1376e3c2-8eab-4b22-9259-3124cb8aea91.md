![Dla tych, którzy czują się zacofani w życiu](images/1376e3c2-8eab-4b22-9259-3124cb8aea91.jpg)

Dużo myślałem o tym fenomenie poczucia opóźnienia w życiu. Sporządzenie notatek zajęło mi 5 dni, gdzie zwykle w tym samym momencie mam napisane już półtora artykułu. Jednak tym razem poświęciłem go tylko notatkom i sposobom wyjaśniania tego w najlepszy sposób. Zapewne dlatego, że te uczucie zacofania zakończyło się zaledwie kilka miesięcy temu. Zajęło mi to 24 lata. Dopiero teraz zacząłem zauważać, że decyzje, które podejmowałem w życiu, były tylko wyborami mojego otoczenia. W ogóle nie poprawiło to mojego stanu psychicznego. Obserwowanie mojego otoczenia, które nie miało tak przyziemnych problemów jak ja. Na przykład proste nawiązywanie kontaktów z innymi w szkole czy relacje z kobietami. Nikt mnie tego nigdy nie nauczył, a środowisko w którym dorastałem, nie dawało mi takiej możliwości. Czułem, że jestem bardzo, bardzo zacofany w stosunku do moich rówieśników. Właściwie to wszystko mnie przytłaczało. Wielokrotnie chciałem popełnić samobójstwo właśnie z tego powodu. Nawet u rodziców nie mogłem znaleźć wsparcia, ponieważ mieli oni swoje własne problemy. Z czasem jednak zacząłem chodzić na siłownię, co pozwoliło mi zapomnieć o moich społecznych brakach, którymi na co dzień byłem przytłoczony. Zacząłem spotykać ludzi, których nie znałem, ale z nieznanych mi wtedy powodów. Rozmawiali ze mną i chcieli mi pomóc. Czułem się wtedy niesamowicie - ale tylko tam. W drodze do domu nadal czułam się przytłoczony tym, gdzie byli inni. Z czasem jednak zacząłem też bardziej interesować się programowaniem, co znów pozwoliło mi o wszystkim zapomnieć. To przekonanie, że jestem w tyle, wciąż istnieje, jednak wykorzystuje je jako siłę napędową do osiągania moich kolejnych celów.

# **Porównywanie się z innymi**

Uwielbiam stosować przykłady z okresów kiedy człowiek dopiero zaczynał swoją przygodę na tej planecie. Mają one niesamowitą moc łatwego wręcz uzmysłowienia czytelnikowi drogi jaką przeszliśmy my jako ludzie. Wyobraź sobie kiedy kilka tysięcy lat temu w niedalekiej odległości od siebie swoje uprawy miało dwóch różnych farmerów. Obaj mogli robić to samo, ale jednak jeden z nich finalnie miał lepsze wyniki ze swoich zbiorów na koniec sezonu przed rozpoczęciem zimy. Może różnica była na tyle duża, że ten pierwszy mógł spokojnie przetrwać zimę, a ten drugi już musiał iść na pewne ustępstwa. To właśnie w interesie tego, który musi iść na pewne ustępstwa jest dowiedzenie się dlaczego jego sąsiad osiąga lepsze wyniki. Jednakże osoba, która widzi dobre wyniki w ogóle nie dostrzega tego ile dodatkowej pracy musiało zostać włożone w to aby uzyskać taki rezultat. Może pracował o godzinę dłużej każdego dnia i stąd ta różnica? Bardzo przypomina to współczesny świat social media. Nie każdy dzieli się w internecie swoimi najgorszymi życiowymi momentami tak jak ja. Przeglądając chociażby mój profil na instagramie to można tam zaobserwować w większości informacje o dodaniu nowego artykułu. Nie każdy się zastanawia ile on kosztował mnie pracy i dostrzega tylko sam efekt. Dlatego właśnie porównywanie się na podstawie samych efektów totalnie nie ma sensu.

# **Stres**

Należy zrozumieć, że porównywanie się na podstawie samych efektów czy tego co ktoś osiągnął, bez patrzenia na pryzmat pracy nie pozwala nam poznać całej opowieści. Brakuje w niej elementów dotyczących zwątpienia w siebie i stachu przech chwilami, kiedy nie wiadomo co zrobić z żalem, spowodowanym stresem odczuwanym jako niepokój. Są to momenty w których większość ludzi odmawia tego, co chce zrobić. Nie staram się tu jednak opisywać smutnej historii. Myślę, że każdy z nas w pewnym momencie swojego życia odczuwał depresję czy samotność. Każdy z nas chciałby unikać tych skrajnych stanów emocjonalnych, które uważamy za złe i czuć się szczęśliwym i pozytywnym tak długo, jak to możliwe. Ale po prostu nie sądzę, że tak to działa. Myślę, że jest to spowodowane głównie brakiem samoakceptacji. Mówię tu oczywiście tylko z mojej perspektywy, co pragnę podkreślić. Nienawiść do samego siebie, bądź brak zrozumienia, gdzie jestem w swoim życiu.

# **Miara sukcesu**

Poczucie bycia za czymś, co jest tym miernikiem? Skąd to pochodzi? Dalej walcz ze mną suko! Zrozumiałem, że te całe przeczucie istnieje tylko i wyłącznie w mojej głowie. Nikt przecież nie stoi z cholerną linijką za mną i nie porównuje mnie do drugiej osoby. Każdy z nas jest inny. Każdy z nas ma inne doświadczenia. Każdy z nas dorastał w innych warunkach. Każdy z nas spotyka innych ludzi na swojej drodze. I tak dalej i tak dalej można by było mnożyć przykład za przykładem. Dlatego też tak trudno przewidzieć co będziemy robić za rok, dwa, pięć czy dziesięć. Nie jesteśmy w stanie przewidzieć tego jakich ludzi spotkamy oraz tego jakie czynniki są w stanie na nas wpłynąć. Sam się zresztą na tym złapałem. Niecały rok temu w październiku określiłem swoje cele na ten rok i mniej więcej swoja pozycję, gdzie chciałbym się znaleść. Komplikacje zaczęły się już po 3 miesiącach, gdzie planowałem swoją przeprowadzkę do Krakowa o której w ogóle nie myślałem. Nie wspominając już nawet o pandemii, która nadeszła później.

# **Rewolucja**

Pewnego dnia natrafiłem na podcast, którego prowadzącym jest Mike Tyson. Prawdopodobnie słyszałeś o jego osobie - raczej niemożliwym jest to, że nie słyszałeś. Wcześniej bardzo dużo o nim słyszałem, ale bardziej w złym świetle. Bardziej w kontekście kryminalisty, ćpuna i gwałciciela, aniżeli tego co osiągnął i jaką przemianę przeszedł. Swoją drogą polecam jego podcast - Hotboxin with Mike Tyson. Dla mnie jeden z lepszych podcastów. Głównie dlatego, że Mike jest taką osobą, którą każdy szanuje dlatego czasami pytania, które zadaje swoim gościom są bardzo osobiste i nie mają oni z reguły chęci do odmowy. Przesłuchanie jego historii, różnych aspektów które były poruszane na podcaście, to jak go wychwalają za to, że w wieku zaledwie 20 lat został mistrzem świata wagi ciężkiej. Nie ważne jest to już jak do tego doszło. Wątpię, że ktokolwiek będzie w stanie poprawić ten wynik. Ja dopiero w wieku 22 lat zacząłem budować siebie jako osobę. On w wieku 20 już był mistrzem świata. I właśnie słuchając jego podcastu zauważyłem, że każdy gość bardzo go szanuje za te osiągnięcie. Każdy gość jest pogodzony z tym, że w jego wieku raczej ćpał i imprezował, aniżeli robił tak pojebane rzeczy. To był właśnie moment kiedy zapaliła mi się lampka i zmieniło się moje spojrzenie. Od tego momentu bardzo zacząłem szanować czyjeś osiągnięcia. Porównywanie się zmieniło formę z zazdrości na szacunek w to, ile ktoś włożył pracy żeby zrobić to co zrobił. Też właśnie jeden z gości poruszył koncepcję ścieżki. Każdy z nas idzie swoją, przychodzi rozdroże i to my wybieramy kierunek. Wzorowanie się na tym co ktoś zrobił, gdzie skręcił nie ma najmniejszego sensu. To, że ktoś osiągnął taki a nie inny cel, który jest widoczny czy to w social mediach czy w sposobie życia danej osoby nie oznacza, że dla Ciebie będzie dobry.

# **Zrzucenie ciężaru**

To była mega rewolucja dla mnie. Poczułem jak spada ze mnie ciężar. Zrozumiałem, że każdy z nas na każdym etapie swojego życia przez to przechodzi. To naprawdę był ogromny krok ku temu by zaakceptować siebie. Teraz rozumiem, że robię wszystko co w mojej mocy na mojej linii życia. Z nikim się nie ścigam. Już nawet chęć porównywania się zniknęła i zacząłem czerpać wielką satysfakcję z każdej rzeczy którą robię. W życiu nie ma czegoś takiego jak bycie w tyle. To miara, którą stosujemy na podstawie sukcesów innych. Myślę, że będę wracać do tego artykułu najczęściej. Potrzebowałem tego by sobie o tym przypomnieć.
