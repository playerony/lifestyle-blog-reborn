Każdy z nas chce czuć się dobrze, czy to w złych chwilach czy to w momencie kiedy chcemy wypełnić pustkę po jakimś nagłym, ale szczęśliwym dla nas wydarzeniu. Temu nie zaprzeczysz. Napędza to wiele mechanizmów w naszym społeczeństwie. Sprawia, że firmy stają się bogate, mogą rozwiązywać relacje i mogą być motywacją do dokonywania wyborów w życiu. Trenujemy coś, jemy słodycze, które poza cukrem nic nam nie dają, przeglądamy internet czy to w poszukiwaniu informacji czy po prostu scrollując tablicę na facebooku i można by wymieniać i wymieniać. Nasz mózg przez to nas wynagradza - coś podobnego jak tresowanie psa za pomocą jego ulubionego żarcia. Zrobisz coś - a może filmik na YouTube w nagrodę sobie odpalisz? Niestety tak to działa, ale też jak zdajesz sobie z tego sprawę to możesz wykorzystać tę wiedzę do wypracowywania w sobie nawyków. Pracowałeś przez 30 minut? To może żelek w nagrodę bądź filmik. Jednakże jest już dużo dużo gorzej, jeżeli nasze życie jest uzależnione w pełni od ciągłego dopływu dopaminy. Czy to ciągle oglądamy facebooka, instagrama czy youtube’a. A może do tego paczka chrupek z kolą w trakcie seansu? Jesteśmy otoczeni tym przez co stajemy się bardzo nerwowi, bo zwyczajnie jesteśmy przyzwyczajeni do ciągłej dostawy dopaminy. A jak ktoś prosi nas o pomoc to w większości reagujemy agresją, bo przecież filmik na youtubie daje więcej dopaminy, aniżeli powiedzmy umycie naczyń. Bardzo smutne, ale taka jest prawda o tym co nas otacza. Nie wspominając już o słabym skupieniu się np. w pracy na danym zadaniu czy nad jakimś swoim życiowym celem.

# **Dialog**

Na pewno zauważyłeś to wśród grona swoich znajomych podczas spotkania. Czy też u innych ludzi. Często ktoś wyciąga telefon na stół w pewnym momencie. Albo się nie patyczkuje i ma go na blacie od początku i tylko oczekuje na otrzymanie od kogoś wiadomości. Bo przecież jak nie odpisze po 5 sekundach to się świat zawali i znajomy walnie focha, że nie odpisujemy. To przesyłanie sobie w wiadomościach jakieś memów, filmów - czegokolwiek. Powoduje, że podświadomie większość z nas kojarzymy telefon jako coś dużo lepszego od rozmowy na żywo. A przynajmniej w chwili kiedy robi się nudno. Tak właśnie działa uzależnienie od dopaminy. Kiedy nie wystarcza nam nasz rozmówca to już musimy sięgać po telefon, bo inaczej to kurwa nie ma szans. Ja to osobiście nazywam zamebieniem.

# **Historia**

W naszej historii ludzkości nigdy nie istniało dla nas tak wielu czynników poprawiających nasze samopoczucie. Jeszcze góra 50-70 lat temu nie było takich możliwości. Zaczynaliśmy przecież jako koczownicy. Jeszcze zanim powstały miasta czy chociażby większe zgrupowania ludzi to jedyną zabawą było posiadanie własnego pola. No i ewentualnie krowy czy jakiegoś innego zwierzaka jak sobie zapracowałeś i go złapałeś. To dopiero musiało być uczucie jak udało się schwytać i oswoić konia żeby wspomagał oranie twojego pola. Albo jak król potrzebował dostaw jedzenia dla swoich ludzi w mieście i zgłaszał się do Ciebie po twój chleb. Chodzi mi o to, że kiedyś pracowało się latami i nie koniecznie liczyło się jakieś wynagrodzenie. Zwracało się uwagę na małe rzeczy takie jak chociażby dobra pogoda. Dziękowało, że nasze bydło nie zostało zjedzone przez drapieżniki. Teraz nawet nie trzeba się starać żeby zostać wynagrodzonym. A nasze potrzeby bezpieczeństwa też są już nieistotne. Nie musimy się martwić tym, że barbarzyńcy wykonają jutro na nas swój atak. A teraz wygląda to mniej więcej tak. Wyjebali Cię z pracy? A to może obejrzenie głupiego filmiku na poprawę humoru, albo rundka w ulubioną grę? Zamiast stawiać czoła swoim problemom i szukaniu sposobów na ich rozwiązywanie. To siłą rzeczy w takich chwilach dla naszego mózgu patrząc z perspektywy chemii uczymy się go wynagradzać. Dochodzi do takich skrajnych sytuacji, że ludzie przestają robić cokolwiek bo zdają sobię sprawę, że przy spełnieniu jakieś warunków państwo zapewni im dach nad głową i pieniądze. Kiedyś braliśmy te całe życie za szmaty, a teraz trenujemy nasze mózgi tak jak psa poprzez dawanie mu karmy. W sumie mechanizm ten sam.

# **Elon Musk**

Jego mózg działa w niezwykły sposób. Czy wiesz, że Elon Musk pracuje około 100 godzin w tygodniu? I to pracuje pracuje, a nie ogląda w tym czasie YouTuba czy nie przeklikuje Instagrama, aby sprawdzić czy jego ulubiona modelka udostępniłą zdjęcie swojego pośladka. Pewnie kojarzysz ten żart dotyczący jego osoby mówiący, że za zarobione pieniądze chce kupić facebooka tylko po to żeby go usunąć. Oczywiście jest to żart, ale nawet jakby chciał to zrobić to w chwili obecnej facebook jest wart 588.000.000.000 dolarów. Jeszcze trochę mu brakuje, chociaż znając jego umiejętności i umysł, który ma nieskończoną liczbę pomysłów - jest to możliwe. Ale idealnie to pokazuje jego stosunek do komunikacji z wykorzystaniem np. aplikacji Messenger. Elon nie odpisze Ci na wiadomość do 5 sekund od wysłania jej przez Ciebie. Odpisze Ci kiedy znajdzie na to swój czas. Chociaż nawet w wolnej chwili być może nie zechce Ci odpisać. Czytanie książki może okazać się istotniejsze. Elon działa w trybie gdzie dopamina go nie dotyka w takim stopniu jak zwykłego człowieka. Oczywiście każdy z nas może osiągnąć ten stan jeżeli tylko tego chce. Jednakże wymaga to niesamowitych wyrzeczeń. Bo przecież twój kolega nie wytrzyma 5 sekund bez otrzymania od Ciebie kontr mema. Nie zapominajmy, że jeszcze nasi dziadkowie porozumiewali się za pomocą listów, gdzie na odpowiedź czekało się tygodniami, a czasami nawet miesiącami. A w trudnych chwilach nie było takich możliwości żeby poprawić sobie humor oglądając YouTube.

# **Fałszywe szczęście?**

Przez większą część mojego życia nie zdawałem sobie nawet sprawy z czegoś takiego jak dopamina. Nie znałem zasady działania, a tym bardziej faktu jej istnienia. Przez te wszystkie lata, czy to kiedy dorastałem, czy to w czasie wczesnej dorosłości żyłem w tym fałszywym poczuciu szczęścia. Wspominałem już wcześniej o tym co mnie spotkało w dzieciństwie - możesz o tym poczytać **[tutaj](/article/b166024d-1ad4-41bd-8019-2e53107e164e)**. Właśnie takie aktywności jak granie w gry czy dawanie przez mamę słodyczy pozwalały mi o tym wszystkim zapomnieć. Przez zbudowanie tego fałszywego poczucia szczęścia myślałem, że wygrałem. Zdałem sobie sprawę, że wielu ludzi żyje w ten sposób całe swoje życie, a ja mam te szczęście gdzie w wieku 24 lat zdaje sobie z tego wszystkiego sprawę. Czyni mnie szczęśliwym to, że mogę się dzielić z tobą tą wiedzą. Na tym przecież polega jeden z celów życia człowieka według mnie. Na tym, żeby się wspierać wzajemnie jako ludzkość. Jeżeli pomogę nawet tylko jednej osobie to zyskam niesamowite poczucie szczęścia. Zauważyłem, że nawet obejrzenie filmu czy obżeranie się nie daje mi tego stanu co pomoc drugiemu człowiekowi. Obudź się i zdaj sobie sprawę, że bierzesz udział w największym w historii świata eksperymencie na całej naszej ludzkości, a to tylko i wyłącznie od Ciebie zależy jak bardzo będziesz w niego pochłoniętym.

# **Sprawdź się**

Jestem trochę uzależniony od produktywności - zawsze produkuję, tworzę i robię więcej. To nie jest długoterminowo zdrowy styl życia. Postanowiłem więc zrobić 24-godzinny post co oznacza, że ​​nie robiłem nic stymulującego przez 24 godziny: bez ćwiczeń, bez internetu, bez muzyki, bez czytania, bez aktywności seksualnej, bez pracy, bez jedzenia. Wiem, brzmi to trochę szalenie. Jednakże dało mi to dużo czasu do namysłu i był to eksperyment otwierający oczy. To niesamowite, jak bardzo odwracamy naszą uwagę od codzienności, nie ciesząc się z małych rzeczy. Trudno opisać wyniki tego eksperymentu. Tak wiele rzeczy zacząłem zauważać. Przynajmniej to, że wciąż za czymś goniłem. Czy aby na pewno dobrze wykonałem te zadanie? To jedziemy z drugim. Czuję się zmęczony? Wtedy może obejrzę film na YouTube. Wiesz co mam na myśli. Codziennie skupiamy się na kolejnych zadaniach. Mamy listę rzeczy do zrobienia. Spróbuj przeżyć jeden dzień jak pierwsi ludzie na tej planecie i pamiętaj. Nawet jeśli nie wykonasz ćwiczenia, o którym wspomniałem mam przynajmniej taką nadzieję, że zwróciłem na to twoją uwagę. Ile pracy poświęciło poprzednie sto pokoleń, żebyś teraz nie musiał się nawet martwić, że zabraknie Ci jedzenia czy dachu nad głową. I tracisz ten cenny czas na przeglądanie telewizji lub telefonu, gdzie wszystkie programy są zaprojektowane tak, aby przyciągać twoją uwagę i abyśmy używali ich jak najdłużej. Możesz osiągnąć niesamowite rzeczy w swoim życiu patrząc na przykład Elona Muska, ale marnujesz to.