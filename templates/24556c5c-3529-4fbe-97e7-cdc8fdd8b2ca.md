Chciałbym na samym początku zaznaczyć, że będę tutaj bazować na swoich własnych doświadczeniach. Każdy z nas ma inny bagaż doświadczeń życiowych. Dla każdego z nas emocjonalne wyzwalacze mogą występować w różnych życiowych sytuacjach. Jedni z nas są na nie bardziej przewrażliwieni, a inni mniej. Ja to rozumiem. Myślę, że to chyba tyle w roli wstępu. Po prostu chciałem żebyś miał to na uwadze czytając ten artykuł. Wydaje mi się, że pozwoli to zwiększyć jasność mojego przekazu.

# **Kiedy stajemy się pobudzeni emocjonalnie?**

Jak już wspomniałem. Każdy z nas ma inne doświadczenia, nie lubi pewnych rzeczy czy ma inne nawyki. Przez co też każdy z nas ma własne, niepowtarzalne i różne wyzwalacze emocjonalne jako część swojej tożsamości. Jak już wspomniałem niektórzy jednak są na nie bardziej wrażliwi od innych. Należy tutaj jednak uważać gdyż można się zwyczajnie tych wyzwalaczy wyuczyć i powoli staną się one naszymi nawykami. Chyba, że interweniujemy odpowiednio wcześniej i zdecydujemy się je zmienić. To wówczas nie przyswoimy ich sobie jako nawyki.

Ale co powoduje, że wyzwalają się nasze emocje? W przenośni, wyzwalacze emocjonalne to bodźce, które mogą pociągać za sznurki, które to z kolei mogą wywoływać w nas wahania emocjonalne. Podobnie jak z pięta achillesową - zwykle staramy się ją uchronić przed kontuzją, gdyż kiedy się ją uszkodzi to daleko nie zajdziemy. Dlatego dosyć ważnym wydaje mi się fakt aby nie stały się te wyzwalacze naszymi nawykami. Potem już może być za późno, gdyż zwyczajnie nasze odruchy w niektórych sytuacjach będziemy uznawali za normalne.

# **Moje emocjonalne wyzwalacze**

Moje emocjonalne wyzwalacze są związane z moim miejscem w którym dorastałem. Już wielokrotnie wspominałem, że na podwórku w wieku około 6-7 lat zostałem obnażony i wyśmiany przez moich kolegów z podwórka. Kiedy tylko wracam do rodzinnego miasta te wspomnienia wracają pomimo faktu, że jestem z 20km od tego miejsca. Nic innego nie ma znaczenia. Dla mojej głowy wystarcza fakt, że znajduję się w Gliwicach. Oczywiście mam jeszcze kilka innych sytuacji, które są moimi wyzwalaczami. Jednakże są one następstwem wydarzeń, które zapoczątkowała wcześniej opisana sytuacja. Warto też dodać, że doskonale pamiętam twarze oraz imiona swoich oprawców. Spotkania z tymi osobami na ulicy nigdy nie należały do najprzyjemniejszych doświadczeń. I do pewnego czasu spojrzenie im w twarz wywoływało u mnie początkowo paraliż i strach, który potem to przeobraził się stopniowo w życzenie tym osobą wszystkiego co najgorsze w życiu. Oczywiście w mojej głowie. Stanowiło to z kolei jeden z fundamentów tego dlaczego znajduje się tutaj w Krakowie. Pobyt tutaj spowodował, że spojrzałem na te wydarzenia z innej perspektywy. Co pozwala teraz mi się dzielić się swoimi spostrzeżeniami dotyczącymi tego jak sobie radzić w takich sytuacjach. Można też powiedzieć, że byłem na drodze gdzie właśnie wyzwalacze emocjonalne stały się moimi nawykami. Właśnie ta przemiana w osobę, która nienawidzi swoich oprawców przyczyniła się potem do tego, że nieufnie podchodziłem do nowo tworzonych znajomości. To zakorzenione było w mojej głowie. W sumie to jest po dziś dzień i nadal z tym się zmagam. Ale wydaje mi się, że jestem bliżej niż dalej na drodze do tej normalności.

# **Wyjazd**

W moim wypadku zbawienne okazało się wyjechanie z miasta. Co pozwoliło mi spojrzeć z innej perspektywy na moją przeszłość, która stanowiła mój główny emocjonalny wyzwalacz. Pozwoliło mi to uspokoić swoje myśli i emocje. Oczywiście wracałem do swojego rodzinnego miasta od czasu do czasu. Co zresztą robię po dziś dzień. Okazało się w moim przypadku, że tęsknota za rodzinnym domem pozwalała mi tydzień po tygodniu przemagać moją niechęć. Do powrotu w miejsce gdzie wszystko co najgorsze w moim życiu się przydarzyło. Teraz Gliwice stanowią moją główną bazę wypadową służącą mi do spotkań z moją rodziną i przyjaciółmi. Wyjście z danego środowiska daje szansę na wyzdrowienie. Jeżeli nie możesz wyjść z sytuacji w której się znajdujesz to musisz czekać cierpliwie na taką okazję.

# **Zapisz swoje emocje**

Podobnie jak w przypadku kiedy opisywałem temat próby samobójczej. Warto jest spisać emocje i myśli, które pojawiają się w głowie. W takich drastycznych dla nas sytuacjach pojawia się w naszej głowie setka myśli, które muszą znaleźć swoje ujście. Pisz dopóki nie masz już nic do powiedzenia lub wyrażenia w danym temacie. Uwolnienie wszystkich utrzymujących się emocji w notatkach nie tylko pomaga uwolnić te emocje, ale także pomaga dokumentować postępy. Potem w przyszłości będziesz mógł spojrzeć na te myśli i na ich podstawie wyciągnąć jakieś wnioski. Uczenie się o sobie jest ciągłym doświadczeniem. Zastanów się, co zrobiłeś i co możesz zrobić inaczej następnym razem. Zastanawiając się nad naszymi przyszłymi działaniami, zawsze możemy znaleźć sposoby na lepsze wyrażenie naszych emocji.

# **Alkohol**

Mam te szczęście, że nie smakuje mi alkohol gdy jestem sam. Alkohole nie tylko usuwają tak zwane „inhibitory”, ale także osłabiają nasz stan psychiczny do tego stopnia, że stajemy się coraz bardziej wrażliwi na wyzwalacze emocjonalne. Co gorsza, pod wpływem alkoholu działamy bardziej impulsywnie, co może zaszkodzić naszym związkom i bliskim nam osobom z którymi na co dzień przebywamy. Wówczas wydaje mi się, że jest to prosta droga do naszej życiowej przegranej.

Proces nauki tego w jaki sposób kontrolujemy nasze emocje jest naturalnym procesem poznania naszej prawdziwej tożsamości. Nie powinniśmy się bać tych wyzwalaczy o których wspomniałem wcześniej. Pamiętajmy, że najlepiej rozwijamy się analizując swoje własne błędy i poczynania. Tego nikt inny za nas nie zrobi.