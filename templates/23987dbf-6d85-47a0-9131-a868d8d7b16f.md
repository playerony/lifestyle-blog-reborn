Wydaje mi się, że temat introwertyków jest bardzo niezrozumiały w naszym społeczeństwie. Kiedy spróbujemy poszukać definicji introwertyka w google. Natrafimy na wiele mylących informacji, więc myślę, że warto będzie zacząć od małego wyjaśnienia kim jest introwertyk. Przede wszystkim introwersja nie jest synonimem bycia społecznie niezręcznym. My po prostu lubimy spędzać więcej czasu w samotności, co niekoniecznie oznacza, że nie potrafimy rozmawiać czy komunikować jakieś swoich potrzeb. Nie jest to też synonim nieśmiałości, którą można definiować na wiele sposobów jako np. zdenerwowanie czy dyskomfort w towarzystwie innych ludzi bądź strach przed społecznym odrzuceniem. Najlepszą definicję dla introwertyzmu na jaką zdołałem natrafić pochodzi w oryginale od Susan King i mniej więcej mówi o tym, że introwertyk preferuje środowiska, które nie są nadmiernie stymulujące. W mojej opinii jako osoby, która uważa się za mocno introwertyczną nie tyle przez samego siebie, ale też przez swoje otoczenie. Uważam, że ta definicja idealnie oddaje istotę tego kim jest introwertyk. Co oczywiście nie zmienia faktu, że w słowniku nie znajdziemy takiej definicji. A to ani trochę nie przyczynia się ku temu, aby ludzie zaczęli rozumieć to kim tak naprawdę jest introwertyk.

# **Oś**

Dla mnie samo postrzeganie bycia introwertykiem lub ekstrawertykiem należy do pewnego rodzaju spektrum, w którym istnieją setki milionów różnych czynników, które wpływają na to kim jesteś. Wyobraź sobie gigantyczną oś, której początek stanowi bycie w 100% introwertykiem, a jej koniec bycie 100% ekstrawertykiem. Tak właśnie postrzegam pojęcie osobowości. Oczywiście nie jestem psychologiem, a tym bardziej ekspertem w tej dziedzinie. Przedstawiam tutaj mój punkt widzenia, który twoim zdaniem może oczywiście być błędny - masz do tego prawo, tak samo jak ja do gadania głupot. Jednak mój obraz pozwala mi zrozumieć, że bycie w stu procentach po jednej stronie tej osi jest bardzo mało prawdopodobne. Nie ma raczej takiej możliwości, dlatego każdy z nas jest moim zdaniem częściowo każdym typem osobowości. Mogę to nazwać swoją osobistą teorią kurła. Z tego względu, że ma ona teraz nazwę to od razu brzmi ona bardziej przekonująco. Moja teoria zawiera jeszcze jeden punkt. Z obserwacji na sobie, które prowadzę robiąc notatki - robię to regularnie z większymi lub mniejszymi przerwami od około roku. Nie jesteśmy na stałe unieruchomieni w jednym miejscu na wspomnianej wcześniej osi. Nie ma pieprzonej siły, która nas trzyma i mówi „jesteś tu i chuj”. Zmienia się to wraz z wiekiem. Im jesteśmy starsi, tym większa jest pewność, że nasze życiowe braki zostaną zmniejszone lub wyeliminowane. Uczymy się nowych nawyków i na naszej drodze spotykamy nowych ludzi, którzy w jakiś sposób zmieniają kierunek naszego statku.

# **Moje doświadczenie**

Pisząc ten artykuł zrozumiałem, że kiedyś, kiedy byłem bardziej introwertyczną osobą to bałem się przebywać w dużych grupach, czy to znajomych, czy wśród członków mojej dużej rodziny. Dużo wygodniej było mi rozmawiać w małej grupie bądź z jedną osobą. Miałem wówczas te poczucie uwagi i wsparcia, którego potrzebowałem, a czego nie otrzymywałem w dużej grupie osób. Dopiero teraz, kiedy widzę swoją transformację w kierunku prawej strony osi, widzę te rzeczy. O dziwo, umiejętność skupienia się na jednym rozmówcy ewoluowała podświadomie bez mojej ingerencji do tego stopnia, że mogę bez większych problemów poruszać się w dużej grupie osób. Przestał mi też przeszkadzać brak uwagi, o którym wspomniałem. Oczywiście to, że stałem się bardziej ekstrawertyczny nie oznacza od razu, że ​​przestałem cenić sobie czas spędzany samemu. Wręcz przeciwnie, mogę powiedzieć, że zacząłem bardziej go zauważać, a co za tym idzie lepiej go wykorzystywać. Poza tym uważam, że każdy z nas musi pobyć ze sobą. Pozwala nam to lepiej poznać siebie - nasze pragnienia i potrzeby. Poczucie samotności pozwoliło mi bardziej docenić ludzi wokół mnie. W końcu, kiedy nie wiemy, jak źle może być to skąd możemy wiedzieć kiedy jest nam dobrze? Nie straciłem jednak nawyku odmawiania ludziom, gdy zapraszają mnie na imprezę lub po prostu na spacer. Najgorsze jest to, że nie mam wówczas wyrzutów sumienia. Nie wszyscy rozumieją to, że bardziej cenię czas spędzony samotnie. Dlatego moim zdaniem powstaje wiele konfliktów, a osobie introwertycznej dużo trudniej jest nawiązać trwałe relacje. A to jaka definicja introwertyka jest nam podawana wcale nie poprawia tej sytuacji.

# **Spontaniczność**

Jednak nie zrozum mnie źle, ale ja po prostu wolę więcej czasu spędzać samemu. Uwielbiam chwile, kiedy ludzie mnie zapraszają, gdyż czuję się wtedy potrzebny. Wiesz co mam na myśli. Mam na myśli to uczucie, kiedy wiesz, że masz przyjaciół i ktoś tam o tobie pamięta. Rozumiem, że dla ekstrawertyka może to być nie do przyjęcia, ale dla mnie po takiej serii spotkań dopada uczucie jakby wyładowały mi się baterie. Które ładują się z kolei, gdy jestem sam. Mam też coś takiego, że jak kolega zadzwoni do mnie w piątek i powie, że chce się spotkać, to mu odmówię. Będę wtedy źle się czuł z powodu tej odmowy, a jako osoba bardziej introwertyczna zawsze mam przygotowany plan dnia, który należy wykonać. Tylko wtedy jestem szczęśliwy. Kiedyś próbowałem przerwać pracę i zerwać się na imprezę, jednak potem jedyne o czym myślałem to o niezrealizowanych punktach z mojego planu. Alkohol trochę łagodził sytuację, ale nie całkowicie. Jednak sytuacja wygląda już zgoła inaczej kiedy kolega wspomniał mi o spotkaniu kilka dni wcześniej. Nie ma dla mnie osobiście lepszego uczucia niż spotkanie się z kimś po zrealizowaniu mojego planu dnia.

# **Dawanie**

Nauczyłem się poprzez życie samemu tego, że warto się dzielić i pomagać innym. Wiesz co mam na myśli. Będąc samemu przez większość życia, gdzie okazjonalnie spotykałem się z ludźmi na których mi zależało. Nauczyłem się tego, że to czego nauczyło mnie życie w samotności może się okazać czymś wartościowym dla innych. Ponadto niektórzy ludzie zaczęli się bardziej otwierać, gdy poruszyłem pewne tematy o których zwyczajnie się nie rozmawia co pozwoliło mi tworzyć relacje lepsze pod względem ich jakości. Pytania które zadawałem bywały bardzo proste. Przykładem może być tutaj pytanie: Co sprawia, że jesteś szczęśliwą osobą? Niby proste, ale nie często zadajemy sobie takie pytania. Przez to, że przez większość życia byłem samotnym, nauczyłem się, że największym szczęściem jest dawanie. Prowadzenie bloga i na razie skromna informacja zwrotna, którą dostaję utwierdza mnie w tym przekonaniu. Poczucie, że coś daję, pozwoliło mi wyrwać się z największego gówna w moim życiu. Jest to także dla mnie jeden z fundamentów ludzkiej egzystencji, ale o tym napiszę już osobny artykuł.

# **Introspekcja**

Bardzo dużo czasu poświęciłem na to by zrozumieć to w jaki sposób należy prowadzić rozmowę przez dłuższy czas tak jak to mają w zwyczaju te bardziej ekstrawertyczne osoby. Chodzi tutaj o sytuację gdzie ja nie jestem np. fanem oglądania piłki nożnej. Co z automatu przekreśla mnie w konwersacjach dotyczących tego tematu. A trochę słabo by wyszło przyznanie się do tego, że jest to dla mnie strata czasu i wolę w tym czasie np. czytać książkę. A wyjście z sytuacji zwykle kończyło się dla mnie jak rozpylanie dezodorantu na kupę. Jak nie wiesz co mam na myśli to polecam wypróbować. Na początku działa, ale potem ktoś zauważa, że coś tutaj śmierdzi. Mam nadal takie coś i ciężko jest mi to zwalczyć dlatego też automatycznie grono osób z którymi lubię naprawdę spędzać czas jest bardzo wąskie. Choć nie zawsze, bo jak ktoś lubi swoją hodowlę jedwabników i mówi o tym z pasją. To też przejdzie w sumie. Nie jestem zwolennikiem zmuszania się do czegokolwiek, a tym bardziej utrzymywania kontaktu z ludźmi, których nie lubię. Nie wiem czy to jest dobre czy złe, ale mam wrażenie, że pozwala mi to tworzyć zdrowsze relacje. Co chyba jest najważniejsze.

# **Słowem końca**

W świecie gdzie ekstrawersja jest bardziej piętnowana a niżeli nazwijmy to wewnętrzne eksploracje. Może się wydawać, że dla każdego z nas kluczem do szczęścia jest posiadanie dużej grupy przyjaciół, z którymi będziemy się co jakiś czas spotykać. Z moich obserwacji wynika, że ​​zwykle osobom introwertycznym przypisuje się łatkę myśliciela i dziwaka. Jednak osobiście uważam, że taka introspekcja jest nie tylko w porządku. To coś więcej. Jest ważna i zdrowa, a relacje budowane z ludźmi z którymi dzielimy nasze zainteresowania, mają szansę przetrwać próbę czasu. Jednak też warto napomknąć, że nie każdy musi od czasu do czasu poznawać nowych ludzi. Niektórzy nie potrzebują wokół siebie dużego grona ludzi. Po takiej introspekcji myślę, że więcej ludzi mogłoby odnieść korzyści w tym chaotycznym świecie, który nas otacza. W swoich artykułach wielokrotnie stwierdzałem, że cokolwiek osiągniesz. Czy to chodzi o kupowanie nowych rzeczy, jachtu, samolotu, samochodu. Albo to, że zawsze kogoś nowego będziesz poznawać. Nie sprawią, że będziesz szczęśliwy. Cóż, przez chwilę będzie miłe uczucie, że kogoś spotkałeś lub coś kupiłeś. Jednak nie zawsze w naszym życiu może przytrafić się okazja do tego aby poprawić sobie humor poprzez rozmowę z kimś lub poprzez kupienie jakiegoś dobra. W takich chwilach, kiedy nie akceptujemy siebie, łatwo jest popełnić jakąś głupotę. Myślę też, że spotykanie się z kimś na siłę, bo tak wypada, nie poprawi całkowicie twojego stanu. Sytuacja może się nawet pogorszyć, jeśli okaże się, że ostatnia osoba, którą masz nie może nawet pomóc Ci rozwiązać twojego problemu.
