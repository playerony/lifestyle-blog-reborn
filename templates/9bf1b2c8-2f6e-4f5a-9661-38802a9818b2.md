![Jak wybaczyć komuś, kogo nienawidzisz?](images/9bf1b2c8-2f6e-4f5a-9661-38802a9818b2.jpg)

Temat wybaczania wydaje mi się jedną z trudniejszych umiejętności do utrzymania jak i nauczenia się. W moim wypadku wyglądało to tak, że wielokrotnie wydawało mi się, że komuś wybaczyłem coś. Żeby potem znowu żywić do tej osoby nienawiść. Jednakże myślę, że teraz już w pełni udało mi się posiąść tę umiejętność. Pytałem też kilku moich znajomych o ich spostrzeżenia. Przeczytałem dziesiątki artykułów na ten temat i wydaje mi się, że na podstawie tego co wiem. Tego czego nauczyło mnie życie. Mogę śmiało się uznać za osobę, która potrafi wybaczać. Przez lata jednak posługiwałem się niewłaściwą definicją wybaczania. Taką którą nauczyli mnie moi rodzice i najbliższe mi otoczenie. Myślę, że warto ją tutaj będzie przytoczyć.

Definicja ta jest totalnym przeciwieństwem tego co opisuje tutaj na blogu. Opierała się ona na zasadzie próby zaszycia złego wspomnienia czy tego co zrobiła nam dana osoba jakimś innym wydarzeniem, czy po prostu pustką. Coś jak zaszycie dziury w spodniach łatką. Emocjonalnie związane z wewnętrznym spokojem ducha i zwolnieniem więzów złości. Dla mnie jako osoby bardzo wrażliwej i emocjonalnej jest to obecnie nie do pomyślenia. A patrząc na to co teraz mam - w mojej opinii nie możemy o tym zapominać. Takie porażki budują nasz charakter o ile umiemy z nich wyciągać sensowne wnioski. Jednak, aby iść dalej wyjade mi się, że warto będzie wspomnieć o tym co mi się udało wybaczyć.

# **Przebaczenie za traumę**

Dla tych, którzy nie czytają tego bloga i pierwszy raz spotykają się z moją historią wspominam, że jak byłem młody. W wieku około 6-7 lat zostałem rozebrany na podwórku przez osoby, które uważałem za godne zaufania. Z tego okresu nie pamiętam nic innego. Żadnego innego pozytywnego czy to negatywnego wspomnienia. Nawet nie pamiętam tego co się działo po całej tej sytuacji. Jedyne co pamietam to moment upokorzenia, płaczu i śmiechów ludzi, którzy wowczas mnie obserwowali. Doskonale pamiętam ich twarze oraz imiona. Tego się nie da wydrzeć z pamięci. Doskonale też pamiętam kto to zrobił. Dziesiątki razy mijałem tych ludzi na swojej drodze życząc im śmierci czy ciesząc się z tego, że popadli w chorobę alkoholową czy stali się ćpunami. Naprawdę sprawiało mi to radość. Wydaje się to dziwne, ale tak było. Osoby, które niczego takiego nia przeżyły wydaje mi się, że tego nie zrozumieją i uznają to za działanie jakiegoś psychopaty. Jednakże przez prawie 15 lat tak to właśnie wyglądało.

# **Co zmieniło moje postrzeganie przebaczenia?**

Największy wpływ na mój sposób myślenia wywarła książka autorstwa Yuval Noah Harari ‘Od zwierząt do bogów’. Nie dała mi ona jednak jednoznacznej odpowiedzi na to jak wybaczać. Mogę nawet rzec, że w tej dziedzinie nic mi nie dała. Jednak pozwoliła mi ona zbudować światopogląd na to jak wygląda świat. Zrozumiałem, że zawsze skupiałem się na tym co jest tutaj i teraz nie zauważając tego, że jesteśmy już którąś z rzędu ludzką generacją. Potem już mój mózg sam zaczynał interpretować te informacje aż do tego poziomu. Iż teraz postrzegam ziemię jako jedną z miliarda planet. Na której wystąpiły idealne warunki do powstania życia. Przecież patrząc na schemat planet w naszej galaktyce widzimy same kule i gwiazdy. Nas tam nawet nie widać. Trochę odbiegłem od tematu mogłoby się wydawać, ale o to właśnie chodziło. To mi dopiero uświadomiło, że jest nas tutaj na tej jebanej planecie 7 miliardów. Każdy z nas ma osobną historię, doświadczenia. Czy innych ludzi którymi się otacza. Też nie każdy dorastał w takich warunkach jak ja dostając takie szanse jak ja.

Jednakże to dopiero był początek. Po tym wszystkim mniej więcej zacząłem bardziej interesować się historią postaci jaką jest Mike Tyson. Z pewnością wiesz o kim mówię. Jeżeli nie zdecydowanie rekomenduje sobie prześledzić jego biografię. Jednakże nie będę tutaj jej streszczać w całości. Chodzi tylko o jedną z jego cech która była dla mnie niesamowita. Mianowicie przez to, że był on najlepiej opłacanym sportowcem w historii to każdy chciał na tym skorzystać. Każdy chciał część jego fortuny dla siebie. Przez co pewnie mogliście natrafić na chociażby nazwisko Don’a Kinga. On jednak wszystkim potrafił wybaczyć. Rozumiejąc to, że kiedyś był tylko dzieciakiem i nie został on nauczony jak działa pieniądz. Bądź tego, że ktoś może chcieć go oszukać. Był w stanie wybaczyć swoim rodzicom, że stał się tym kim się stał. Nawet jego przyjaciel Rory Holifield, któremu Mike odgryzł ucho w ringu był w stanie mu wybaczyć i teraz rozmawiają ze sobą po dziś dzień.

Dotarło do mnie, że to była rzeczywistość w której on dorastał i żył. A wybaczając rozumiał to w jakieś to się działo rzeczywistości. Nie w tej której jest teraz, gdzie już ma 50 lat. A w totalnie innych okolicznościach gdzie był małym dzieckiem bez możliwości wpływu na wiele rzeczy. Dało mi to umiejętność wczuwania się w czyjeś emocje. Co teraz pozwala mi zrozumieć poczynania danej osoby i to dlaczego coś zrobiła, bądź nie zrobiła. Ta umiejętnosć pozwala mi wybaczać każdemu. Wybaczyłem ludziom, którzy wyrządzili mi traumę. Zrobiłem to rozumiejąc, że w tej rzeczywistości w której dorastałem to to mi ocaliło życie. A Ci ludzi z których się kiedyś śmiałem i życzyłem śmierci teraz mi pokazują jak ja mogłem skończyć. Mogłem zostać ćpunem czy alkoholikiem. A jednak to, że zostałem obnażony pozwoliło mnie uchronić przed tym w ten sposób, że zaraz po tym już nigdy nie wychodziłem się bawić na podwórko. Co prawda wyrządziło mi to bardzo wiele innych uszczerbków w mojej psychice z którymi muszę się zmagać po dziś dzień. Jednak teraz też wiem, że każdy z nas ma jakieś swoje problemy z którymi się zmaga co daje mi już spokój ducha. Zdecydowanie wolę posiadać te problemy, które mam aniżeli posiadać jakieś gorsze nałogi z których ciężko wyjść, a które wyniszczały by moje zdrowie.

# **Moje rady dotyczące przebaczenia**

Zauważyłem, że pisząc o swoich traumach na blogu któryś raz z rzędu utożsamiam się z nimi. Poprzez to jakby czuje się zobowiązany ku temu by wybaczać jakkolwiek to nie brzmi. Pisząc o tym, odczuwam ulgę i współczucie dla ludzi, którzy mnie skrzywdzili. Czuję też lekkość bytu i ulgę w noszeniu urazy przez te wszystkie lata. Warto sobie zdawać również sprawę z tego, że sami też mamy siłę ku temu by ranić innych ludzi. Nie działa to tylko i wyłącznie w jedną stronę. Nie musi to też być od razu tak skrajny przypadek jak mój. Bo czasami dla niektórych z nas wystarczą same słowa. W szególności dla bliskich nas osób jak np. rodzina.

Nie należy też zamykać się na tę rzeczywistość w której jesteśmy. Często słyszę, że nie warto oglądać się za siebie, bo to nic mi nie da. Chyba najwięcej właśnie jak tak teraz myślę dał mi ten moment spojrzenia, że to mnie wtedy ocaliło. Nie stałem się tym, kim się teraz tamci ludzie. Teraz jestem im za to wdzięczny. Co może brzmieć absurdalnie, ale pamiętajmy, że niektórzy ludzie nawet będąc w obozach zagłady mogli znajdować preteksty do tego by być szczęśliwymi - dla niewiedzących o tym dlaczego to zachęcam do lektury książki “Człowiek w poszukiwaniu sensu”. Wszystko zależy od rzeczywistości w której żyjemy i naszego punktu widzenia na daną sytuację.

Warto też rozpisać sobie dalszą historię. Czyli jakie konkretnie korzyści dała Ci ta trauma. Być może teraz jesteś jakimś biznesmenem, znanym pisarzem. Nie ważne. Z pewnością wiesz co mam na myśli. Trauma może stanowić twoją największą życiową siłę o której większość ludzi może tylko pomarzyć. W końcu ciężko jest działać bez spojrzenia na to jak źle można mieć w życiu.

# **Relacje z ludźmi, którzy nas skrzywdzili**

Nie musimy pozostawać w związkach z ludźmi, którzy nas skrzywdzili, nawet jeśli im wybaczamy. Zwłaszcza jeśli nadal stanowią zagrożenie dla naszego dobrego samopoczucia. Nie chodzi o to, aby odpuścić i iść dalej. Kiedy wybaczamy, nasze poczucie własnej wartości może wzrosnąć, przynosząc nam więcej pewności siebie. Możemy spojrzeć na nasz ból i ludzi, którzy nas skrzywdzili i zobaczyć siebie w nowym świetle.

Kiedy widzisz osobę, która Cię skrzywdziła i czujesz, że pojawiają się w Tobie negatywne emocje, takie jak strach czy smutek. Powiedz sobie: „Po prostu moje ciało chroni mnie, więc nie popełnię tych samych błędów, które popełniłem ostatnim razem”.