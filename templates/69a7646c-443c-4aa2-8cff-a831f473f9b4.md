![Zasada trzech lat](images/69a7646c-443c-4aa2-8cff-a831f473f9b4.jpg)

Zauważyłem wśród ludzi pewną zależność jeżeli chodzi o rozwijanie swoich przedsięwzięć. Czy to w kontekście budowy nowych nawyków, nowego biznesu czy jakieś nowej relacji.

Mianowicie chodzi o dość szybką rezygnację spowodowaną głównie brakiem spodziewanych efektów. Choć w przypadku wprowadzania nowych nawyków jest to głównie ciekawość przetestowania czegoś głównie przez okres jednego miesiąca.

Jednak co w sytuacji kiedy wyniesiemy to z poziomu miesiąca, dwóch czy pięciu na poziom 36 miesięcy?

Mi przychodzą na myśl dwa słowa: konsekwencja i dyscyplina.

# **Historia**

Pewnego dnia natrafiłem na kanał Matta D'avella. Zupełnym przypadkiem, gdyż szukałem inspiracji dotyczącej tego w jaki sposób mógłbym nagrywać swoje filmy na YouTubie. W kontekście montażu, tworzenia miniaturek itp.

Co nie jest tak ważne jak fakt, że zaraz po tym w polecanych filmach od tego Pana wyskoczył mi jeden, który w angielskiej wersji językowej nazywa się tak samo jak tytuł tego artykułu. Zasada trzech lat.

Oglądając zacząłem się głębiej nad tym zastanawiać i okazało się, że od zawsze nieświadomie stosowałem tę zasadę.

Chodziłem na siłownię, nie piłem kawy oraz ćwiczyłem street workout i gimnastykę akrobatyczną przez trzy lata.

Teraz będzie się zbliżał okres 36 miesięcy od kiedy regularnie pracuje zarobkowo jako programista oraz kończy się również postanowienie gdzie raz w miesiącu miałem czytać minimum jedną książkę.

# **O co chodzi?**

Jak już mogłeś to wywnioskować.

Zasada ta polega na skupieniu się w pełni na swoim nowym przedsięwzięciu. Może to być biznes, rozwijanie relacji. Cokolwiek. Ważne żeby to robić konsekwentnie i nieprzerwanie przez całe 3 lata swojego życia.

I dopiero po tym czasie podjąć decyzję o tym czy to co robimy warto jest kontynuować.

Na swoim przykładzie mogę powiedzieć, że niektóre nawyki takie jak chociażby czytanie zostaną ze mną nadal. Widząc to ile jeszcze mogę się nauczyć to nie mam zamiaru z tego nawyku prędko zrezygnować.

Z gimnastyki z kolei zrezygnowałem, gdyż osiągnąłem swój genetyczny limit, gdzie nauka nowych elementów powodowała pogłębianie się przeprostów w łokciach. Co wiązało się ze sporym dyskomfortem. Uznałem, że w tym sporcie mając prawie 2 metry wzrostu raczej nie zrobię kariery.

Jednak mam te wyobrażenie na temat tego sportu. Robiłem to przez spory kawałek swojego życia i teraz przynajmniej na łożu śmierci będę mógł powiedzieć, że nie było szans na zrobienie kariery jako gimnastyk.

Próbowałem, bo poświęciłem na to 36 miesięcy ze swojego życia.

# **Składniki**

Często przeglądając na YouTube kanały ludzi, którzy mają niewielką liczbę subskrypcji dostrzegam pewną zależność. Ci ludzie się w większości poddali. Po miesiącu, dwóch uznali, że to koniec.

Najprawdopodobniej przez to, że liczba subskrypcji nie rosła w zadowalającym ich tempie.

Jednak nic nie bierze się z niczego.

W mojej opinii na ten sukces związany z prowadzeniem naszej działalności przez okres 3 lat składają się tylko i wyłącznie dwa wspomniane już wcześniej czynniki: konsekwencja i dyscyplina.

Możesz być analfabetą, mieć słabą dykcję, nagrywać telefonem ze słabą jakością. Cokolwiek. Przez 3 lata konsekwentnie wrzucając co tydzień ten film. W międzyczasie rozwijając się w różnych aspektach w których mamy braki.

Mamy tę szansę coś tam osiągnąć. Tego nie dostaje się za darmo. W ten sposób też budujemy swój charakter. Wiemy, że możemy na sobie polegać robiąc coś nawet jak nam się nie chce.

Okres wspomnianych 3 lat wystawia nie tylko na próbę nasz pomysł. Lecz nas samych. Powiedziałbym, że w większości nas samych.

# **Perspektywa**

Oczywiście to, że zrezygnowałem z siłowni czy gimnastyki po 3 latach nie wynikało z tego, że znałem tę zasadę. Działo się to naturalnie. Nawet się zbytnio nad tym nie zastanawiałem.

Jednak uświadomienie sobie tego czym jest zasada 3 lat kompletnie przebudowano sposób w jaki patrzę na osiąganie swoich długoterminowych celów.

Nie ma w mojej opini możliwości osiągnięcia dowolnego długoterminowego celu napędzanego chęcią zdobycia bogactwa czy sławy. Pewne rzeczy trzeba zacząć robić w ciszy.

Być może nawet za darmo.

Może czasami trzeba będzie się do nich zmuszać. Jednak żniwa oraz to w jaki sposób to zmieni nasz charakter są rzeczami, które zostają z nami na zawsze.

Mogę tutaj podać przykład dotyczący zaniechania swoich treningów na siłowni. W sytuacji powrotu do treningu nie musimy poświęcać już tych tytułowych 3 lat na odbudowę siły czy sylwetki.

Wystarczą 3-4 miesiące i mięśnie wracają do 90% tego co kiedyś wypracowaliśmy. Podobnie jest z naszymi umiejętnościami takimi jak np. jazda na rowerze. Wsiadasz na rower po 2 latach przerwy i jedziesz nawet się nad tym nie zastanawiając.

Pewne umiejętności z tobą zostają i warto mieć tego świadomość, że nie jest to stracony czas.
