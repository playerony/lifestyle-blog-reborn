Nie oglądam telewizji. Nie czytam gazet. Nie słucham radia.

Od samego początku byłem do tego sceptycznie nastawiony. Co sobie ludzie pomyślą? Czy nie potraktują mnie jako wyrzutka i kolejnego społecznego świra? Te myśli często przeszywały moją głowę.

Dzisiaj mijają trzy lata od kiedy nie śledzę rzeczy wymienionych w tytule.

Dziś mogę z pełnym przekonaniem powiedzieć, że to jedna z najlepszych decyzji, jakie podjąłem w życiu.

Nic nie straciłem, a dużo zyskałem.

Nie jestem w stanie stwierdzić od kiedy. Jednak w pewnym momencie zaczęły do nas trafiać informacje z całego świata. Wydaje mi się, że ludzie od zawsze chcieli wiedzieć więcej, aniżeli im to faktycznie było potrzebne. Dotyczy to nawet spraw, które niekoniecznie ich dotyczą, a tym bardziej, których nie widzą.

Pojawiło się to wszystko co określamy jako “media”.

Jak za wszystkim. Tak i za stworzeniem tego stoją ludzie. Na początku wydaje mi się, że informacje, które mogliśmy tam znaleźć były bardziej istotne niż to co możemy teraz tam doświadczyć.

Jednak potem zaczęli zauważać, że ludzie zwracają większą uwagę na te bardziej negatywnie nacechowane informacje.

Jest to naturalne zachowanie naszego mózgu. Jesteśmy zaprogramowani tak, że zwracamy uwagę na rzeczy, które narażają nas na niebezpieczeństwo. Często jesteśmy przez to zaślepieni nie zwracając swojej uwagi na to co naprawdę może uczynić nas szczęśliwszymi.

Myślę, że jest to pewnego rodzaju mechanizm obronny. Jeżeli będziesz szedł ulicą i w pierwszym momencie zobaczysz malutkiego kotka. Zwrócisz na niego uwagę jaki to on nie jest słodki. Jednak w tym samym momencie dostrzegasz jelenia przebiegającego przez drogę. Od razu twoja uwaga poświęcona dla kotka niknie, gdyż przebiegający jeleń może nie tyle stanowić zagrożenia dla Ciebie, ale też dla innych ludzi.

Niestety ludzie odpowiadający za tworzenie tego co widzimy w mediach to zauważyli. Dlatego z próżnością szukać tam jakichkolwiek pozytywnych informacji.

Komunikacja uległa zmianie. Dziś mamy internet. Mamy więcej możliwości. Możemy wybrać swoje źródło informacji.

Postanowiłem więc przestać oglądać telewizję, czytać gazety, słuchać radia. A moje życie stało się lepsze.

# **Skąd czerpię informacje?**

Nie potrzebuje informacji tych, które serwują mi media. Kiedy dany temat jest wyjątkowo ważny to pojawiają się na ten temat rozmowy wśród moich znajomych, przyjaciół czy członków rodziny.

Wtedy dopytuje. Bądź realnie zaczynam interesować się tematem. Na szczęście mamy wiele stron w internecie czy forów takich jak wykop, gdzie można znaleźć potrzebne informacje.

W ten sposób też uczymy się interpretować rzeczywistość samodzielnie, a nie poprzez bezmyślną konsumpcję tych skrupulatnie dobranych informacji przez media.

# **Co robię z wolnym czasem?**

Mam czas na czytanie książek, medytację. Mogę też skupić się na słuchanej muzyce, która zawsze gdzieś pobrzmiewa w tle. Mogę rozmawiać w tym czasie z ludźmi z którymi chce.

Często też mi ktoś mówi, że dużo pracuje. Łącząc pisanie tego bloga, tworzenie filmów i pracę zarobkową. Jednak to jest efekt tylko i wyłącznie tego, że to ja wybieram na co poświęcam swój czas.

Życie w bańce

Czytając poprzedni punkt niektórzy mogliby dojść do wniosku, że żyje w swojej bańce. Jednak wydaje mi się, że może być to tylko i wyłącznie spojrzenie osób, które żyją w swojej własnej i nawet nie są tego świadomi.

Jeśli masz świadomość, że tworzysz swoją rzeczywistość i że to, co myślisz o świecie, jest twoim światem, to w rzeczywistości tworzę swój świat tak, jak ja tego pragnę.

# **Korzyści**

Dzięki temu, że stworzyłem swoją bańkę do której nie dopuszczam wszystkich informacji. Zyskuję mentalną przestrzeń do pracy.

Moje rozmowy z ludźmi nigdy nie były dla mnie tak przyjemne, gdyż w mojej głowie panuje pustka, której nie zakłócam zbędnymi dla mnie informacjami.

Dzięki temu mogę żyć w spokoju i tworzyć swoją własną, niczym nie zachwianą rzeczywistość.
