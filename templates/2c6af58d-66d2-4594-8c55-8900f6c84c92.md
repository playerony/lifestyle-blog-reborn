![Dla tych, którzy nie chcą żyć](images/2c6af58d-66d2-4594-8c55-8900f6c84c92.jpg)

Na całym świecie co roku mniej więcej 800.000 ludzi popełnia samobójstwo. Co 40 sekund jedna osoba odbiera sobie życie. W Polsce z kolei codziennie popełnia samobójstwo 15 osób. To więcej aniżeli w skutek malarii, raka piersi czy morderstw o których możemy dosyć często słyszeć w mediach. Większość z nich robi to z powodu problemów psychicznych, ale są ludzie, którzy robią to z powodu stresu czy problemów rodzinnych. W Polsce mamy jeden z najwyższych wskaźników samobójstw w Europie w grupie dzieci i młodzieży. Co raczej nie powinno być żadnym powodem do dumy.

# **Zaszufladkowanie**

Niewiele osób o tym mówi, ponieważ jest to uważane za temat tabu. Chciałbym o tym rozmawiać i z tego też powodu czytasz ten artykuł. Powinniśmy o tym mówić w taki sam sposób, w jaki mówimy o tym, co kupić w sklepie. Kiedy jesteśmy zdrowi, łatwo jest się zaszufladkować i powiedzieć, że to zbyt trudne i nie mogę pomóc. To bardzo bezpieczne miejsce i moim zdaniem nie powinniśmy w nim przebywać. Pamiętajmy, że nie ma ludzkiego problemu, którego nie dałoby się rozwiązać poprzez rozmowę.

# **Moja historia**

Pierwszą próbę samobójczą chciałem podjąć w lutym 2020 roku. Drugą w kwietniu 2020 roku. Dwa miesiące temu. Teraz ktoś może powiedzieć, że skoro żyję, nie chciałem się zabić. Może miałby rację, ponieważ nie chciałem się zabić - po prostu chciałem przestać żyć. Naprawdę. Nie piszę tego artykułu dla tych ludzi. Ten artykuł jest przeznaczony dla osób, które również nie chciały żyć tak jak ja, ale może najść ich myśl, że śmierć jest jedyną drogą wyjścia z ich problemów. Z tego zwykle składa się choroba psychiczna, ale w moim przypadku nie było to problemem. Problemem było życie samo w sobie i to że składa sie one ze swoich zalet i wad. Jako osoba obracająca się w gronie osób, które już posiadają czy zakładają własne firmy, rodziny. Nie mogłam uwierzyć w to, że miałem w jakimkolwiek stopniu grosze dzieciństwo - słabszy start od innych. Co wiązało się automatycznie z tym, że wielu rzeczy musiałem się uczyć sam - nawet tych które dla innych były czymś naturalnym. Innych ludzi uczyli ich rodzice lub rówieśnicy w okresie dojrzewania. Nie dostałem tej szansy. Do tej pory patrzyłem na wszystko z perspektywy zalet i wad. W większości przypadków okazywało się jednak, że minusy przeważają nad plusami co nie kończyło się zbyt dobrze. To bardzo trudne doświadczenie. Osobiście czułem się przytłoczony tym wszystkim. Wrażenie, że nie ma tu dla mnie miejsca. I jedynym wyjściem jest odejście z tego świata.

# **Chęć zabicia się**

Czułem to w lutym, czułem to w kwietniu. Mam nadzieję, że nigdy nie będę musiał się tak już czuć. W moim przypadku przydarzyło mi się wiele złego w życiu, a garstka bliskich była inna niż sobie wyobrażałem. Gdyby ktoś spojrzał z perspektywy trzeciej osoby powiedziałby, że wszystko wygląda dobrze i w sumie nie mam na co narzekać. Też tak myślałem. Byłem przytłoczony faktem, że czuję się źle mimo tego, że kilka rzeczy sobie wyjaśniłam. Jednak moje ciało zachowywało się inaczej niż umysł. Trudno też się nauczyć patrzenia na swoje życie z perspektywy tego, że w rzeczywistości jesteśmy w znacznie lepszej sytuacji niż większość ludzi na tym świecie. A mimo to ciągle narzekałam.

# **Ty**

Nie mogę mówić za wszystkich. Ponieważ każdy z nas jest inny z perspektywy naszych doświadczeń, uczuć lub myśli. Powiem Ci, że jeśli to przeczytasz. Nie jesteś przez to gorszy. Potrzebujesz pomocy tak, jak ja jej potrzebowałem i tak jak ja jej potrzebuję. Jednak nie otrzymałem pomocy na żadnej terapii. Udało mi się sobie pomóc poprzez rozmowę z ludźmi, na których mi zależy - przyjaciółmi, rodziną. Jeśli mógłbym coś zalecić w kontekście zmiany sposobu myślenia to bardzo dużo pomaga zmiana spojrzenia na daną sytuację. W tym sensie, że inni przechodzą przez to samo czy to, że już przechodzili - na social mediach nikt Ci nie opowie o swoich chwilach zwątpienia. Ze swojej strony dziękuję wszystkim, którzy to przeczytali.

Mam nadzieję, że komuś pomogłem tym artykułem.