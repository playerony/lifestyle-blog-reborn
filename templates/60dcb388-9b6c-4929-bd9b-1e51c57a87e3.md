![Jak medytacja wpływa na produktywność?](images/60dcb388-9b6c-4929-bd9b-1e51c57a87e3.jpg)

Ludzie spędzają większość swojego życia w pracy. Ponadto większość ludzi stresuje się swoją pracą, ponieważ ich menedżer wymaga za dużo lub coś w tym rodzaju. Mam nadzieję, że wiesz co mam na myśli. To nie jest nic fajnego, kiedy jesteśmy zestresowani swoją pracy. Jednak i tak wydaje mi się, że najgorszym jest, gdy przenosisz stres z pracy do swojego domu na członków swojej rodziny rodziny. Narzekając jaki to twój szef lub koledzy z pracy nie są źli i okrutni. Kto chciałby znać osobę, która wiecznie narzeka? W dzisiejszym artykule chciałbym podzielić się swoim doświadczeniem na temat tego, jak medytacja pozwoliła mi zacząć cieszyć się pracą oraz zwiększyć swoją produktywność.

# **Jak medytować?**

Zachowaj spokój umysłu i spokojnie oddychaj. Całkowitą uwagę należy poświęcić oddychaniu. Pamiętaj jednak, że proces oddychania musi przebiegać bez większego wysiłku. Szybkość twojego oddechu nie ma tutaj znaczenia, ważne jest tylko, aby była ona naturalna. Na początku możesz mieć problem z medytacją. Nie martw się. Początkującym polecam po prostu usiąść lub położyć się gdzieś i wyłączyć urządzenia elektroniczne i zwyczajnie przestać na jakiś czas komunikować się z innymi osobami. Po prostu wyluzuj i staraj się unikać swoich myśli. Brzmi łatwo? Po prostu to sprawdź!

Obecnie moja medytacja wygląda tak, gdzie medytuje rano i o każdej innej porze, kiedy muszę się zresetować. Zwykle medytuję przez około 15 minut, ale to naprawdę zależy od tego, co chcę w danej chwili osiągnąć.

# **Reset**

Większość z nas ma ten problem z tym, że cała masa myśli kłębi się w naszej głowie. A medytacja jest właśnie jednym ze sposobów na reset. Przykładów ku temu jak wykorzystałem medytację do zresetowania się nie muszę daleko szukać. W tym tygodniu zacząłem przygotowywać prezentację na następny poniedziałek. Wciąż była masa rzeczy do zrobienia. Jednak we wtorek dostałem ofertę, której nie mogłem odrzucić. Musiałem napisać ten artykuł do piątku do godziny 12. Oczywiście bez wahania się przyjąłem tę ofertę. Mój mózg zaczął pracować jak hipis na dobrym ziele, ponieważ w tym samym czasie zapanowała wielka euforia i radość. Z drugiej strony dużo odpowiedzialności, a co w związku z tym - lekki stres. Kiedyś nie wiedziałem, jak sobie z tym radzić i powrót do skupienia się na zadaniu sprzed wystąpienia euforii był cholernie trudny. Na dzień dzisiejszy robię tak, że kiedy otrzymuje jakieś złe informacje, krytykę lub jestem szczęśliwy jak hipis na ziele. Po prostu siadam i zaczynam medytować. Taka sesja jest zwykle znacznie dłuższa, ponieważ normalnie medytuję do 15 minut. A w tych szczególnych przypadkach do 30. Ten reset polega na tym, że emocje, które są we mnie w danej chwili mogę wyrzucić z piedestału.

# **Radzenie sobie ze stresem**

Podczas pracy jesteśmy narażeni na silny stres. W szczególności kiedy gonią nas jakieś terminy. Nasze ciała automatycznie reagują w sposób, który przygotowuje nas do walki lub ucieczki. Jest to naturalna reakcja naszego organizmu na stres. W niektórych przypadkach skrajnego zagrożenia pomocna jest ta fizyczna reakcja. Jednak przedłużający się stan takiego pobudzenia może spowodować fizyczne uszkodzenie naszego ciała. Znalazłem kilka artykułów, które potwierdziły moje obserwacje. Medytacja wpływa na organizm w dokładnie odwrotny sposób niż stres. Wyzwalając reakcję relaksacyjną organizmu. Teraz po 10 miesiącach medytacji mogę powiedzieć, że to działa. Uspokaja mój umysł i ciało, wyciszając myśli wywołane stresem, które powodowały wyzwolenie reakcji stresowej mojego ciała. Nie chodzi tylko o pracę, ale o każdą stresującą lub niewygodną sytuację w moim życiu. Najważniejszą jednak dla mnie zmianą było to, że w końcu przestało mi to przeszkadzać, co myślą o mnie inni. Przecież jak ktoś mnie zobaczy na mieście to po 20 sekundach o mnie zapomni, bo coś innego go rozproszy. Pozbycie się stresu pozwoli Ci również poprawić automatycznie jakość snu.

# **Jakość snu**

Co może być lepszego niż dobry sen? Raczej niewiele jest takich rzeczy. Istnieje kilka aspektów przez które medytacja znacznie poprawiają jakość snu i o większości z nich już wspomniałem. Przede wszystkim jest to nauka radzenia sobie ze stresem. Jest to naprawdę trudne, gdy idziesz spać z wieloma myślami, które pojawiają się w twoim umyśle. Jak wspomniałem poprzez medytację, nasza reakcja na zmiany wywołane stresem i myśli przepływające przez nasz mózg są zredukowana do minimum. Nie bez znaczenia jest również aspekt związany z nauką kontrolowania swojego oddechu. A to w połączeniu z redukcją naszego stresu sprawia, że sen staje się całkiem przyjemny. Jest też kilka innych rzeczy, takich jak poprawa konsystencji krwi i tym podobne. Ale obecnie trudno mi sprawdzić swoją krew, więc po prostu trzymajmy się tych dwóch rzeczy, o których wspomniałem. Myślę, że to wystarczy.

# **Skupienie**

Teraz, kiedy twój oddech jest spokojny, śpisz jak bobas i nie masz zbyt wiele myśli na głowie. Zaczynasz zauważać, że możesz lepiej skupić się na każdym zadaniu. Podczas swojej podróży z medytacją uczysz się skupienia na swoim oddechu. Ta jedna niby prosta czynność zmienia wszystko diametralnie. W tym aspekcie nie chodzi tylko o pracę. Zaczniesz zauważać, że ludzie zaczną inaczej z tobą rozmawiać. Bo kto nie lubi rozmawiać z osobą, której myśli nie uciekają w chmury. Bycie obecnym tu i teraz jest bardzo bardzo ważne.

# **Komunikacja**

Jako ludzie jesteśmy istotami społecznymi, a komunikacja jest podstawą naszego istnienia. Wydaje się, że również w tym podstawowym aspekcie jest wiele rzeczy, które możemy robić lepiej. Kiedy medytuję i odczuwam ból, mrowienie czy to swędzenie to moim celem jest nie reagowanie na te bodźce. Po prostu obiektywnie je obserwuje, bez nadawania im żadnego znaczenia. Powodem, dla którego jest to ważne w kontekście komunikacyjnym jest to, że stale reagujemy na doznania, które pojawiają się podczas rozmowy. Jeśli słyszymy coś, co nam się podoba, uśmiechamy się. Jeśli ktoś powie coś śmiesznego, śmiejemy się. Jeśli ktoś robi coś złego, jesteśmy źli. Poprzez ćwiczenie medytacji, możemy wybrać sposób, w jaki będziemy reagować na innych. Oczywiście nie muszę dodawać, że w sytuacji gdy nie jesteśmy zestresowani ani zamyśleni to po prostu nie przeszkadza nam aby być sobą.

# **Bycie szczęśliwszym**

Podjęcie praktyki medytacji zdecydowanie uczyniło mnie znacznie szczęśliwszą osobą. Z tego względu, że medytacja koncentruje się na ciągłym powracaniu do teraźniejszości, stałem się znacznie bardziej zdolny do doświadczania obecnej chwili. Zamiast pogrążać się w myślach o przeszłości lub zmartwieniach o przyszłość. Bycie obecnym wyłącznie tu i teraz, aby w pełni doświadczyć tego, co dzieje się teraz jest zazwyczaj bardzo przyjemne. Wnosimy tak wiele negatywności do naszego życia, koncentrując się na przeszłych lub potencjalnych negatywach, zamiast po prostu istnieć w teraźniejszości.

# **Wnioski**

Nie mogę obiecać, że medytacja zrobi dla Ciebie to wszystko co tutaj opisałem, a nawet którąkolwiek z tych rzeczy. Ale wydaje mi się, że warto wypróbować medytację na sobie. Nie ma tutaj kompletnie nic do stracenia. Im lepiej siebie znasz i rozumiesz, tym łatwiej jest stworzyć życie, które kochasz. Myślę, że nie masz wiele do stracenia i nawet w najgorszym przypadku będziesz w stanie powiedzieć sobie, że spróbowałeś w życiu czegoś nowego.