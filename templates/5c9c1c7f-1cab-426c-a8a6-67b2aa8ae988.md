![Nie słuchałem muzyki przez miesiąc](images/5c9c1c7f-1cab-426c-a8a6-67b2aa8ae988.jpg)

Słuchałem muzyki od zawsze.

Czy to będąc na spacerze, czytając, medytując, pracując, trenując, gotując czy kąpiąc się.

Na każdą okazję była osobna playlista.

Jednak w pewnym momencie zadałem sobie następujące pytanie: jak zmieniłoby się moje życie gdybym z tego zrezygnował?

Wszystko zbiegło się w czasie z moim wyjazdem na wakacje, który co roku stanowi dla mnie formę resetu w jakimś wybranym obszarze życia. Postanowiłem podjąć wyzwanie.

Początkowo miało to trwać tylko tydzień czasu. A trwa po dziś dzień. W chwili publikacji tego artykułu jest to okres 5 tygodni.

Nie jestem w stanie stwierdzić dokładnie od kiedy. Jednak pomyślałem, że muzyka jest czymś co towarzyszy nam od zarania dziejów. Czy to nucąc do melodii stworzonej przez oklaski i gwizdy czy poprzez wystukiwanie palcami melodii na kawałku drewna.

Powstawały specjalne pieśni, aby celebrować jakieś ważne wydarzenia. Urodziny wodza czy radości po odparciu ataku oponentów.

Coś co kiedyś stanowiło formę celebracji pewnych wydarzeń czy utrzymywania więzi. Dziś jest rzeczą powszechną.

Większość z nas nawet się nie nie zastanawia w jaki sposób ciągłe słuchanie muzyki może wpłynąć na mózg.

Ale to jest już chyba naturalne, że większość rzeczy przyjmujemy jako te “normalne”. Nie zastanawiając czy są dla nas dobre czy złe.

# **Jak zareagował mój organizm?**

Najtrudniejsza okazała się dla mnie walka z wewnętrzną chęcią powrotu do starego nawyku.

Doświadczyło mnie to przy wykonywaniu każdej z codziennych czynności dla której miałem przygotowaną playlistę.

Trwa to po dziś dzień. Oczywiście nie jest to tak silna potrzeba jak na początku wyzwania i nie dotyka mnie ona już tak często.

Jednak nadal występuje. Co jednoznacznie pokazuje mi jak bardzo byłem uzależniony od ciągłego otaczania się muzyką.

# **Jak dałem radę pracować bez muzyki?**

Praca zajmuje największą część naszego życia.

Od kiedy pamiętam to zawsze robiłem to w towarzystwie muzyki.

Tłumaczyłem to poprawą swojego poziomu skupienia i szybszego uzyskania tzw. stanu flow, który umożliwiał mi pracę w najwyższym możliwym skupieniu.

Jednak paradoksalnie po tygodniowej adaptacji do nowego sposobu pracy. Potrafiłem lepiej się skupić na swoich zadaniach.

Z pewnością jest to wywołane faktem, że my jako ludzie przez wiele pokoleń nie byliśmy nauczeni przyswajania wielu informacji w tym samym czasie.

Słowo INFORMACJI jest słowem kluczowym, gdyż należy mieć na uwadze fakt, że nasz mózg filtruje wszystkie informacje, które usłyszymy w ułamku sekundy.

Przykład jest bardzo prosty. Powiedzmy, że pracujesz w jednym pokoju i nagle ktoś woła Cię z drugiego. Jak szybko na to zareagujesz?

Teraz wyobraź sobie, że słuchając muzyki i pracując wykonujesz cały czas podwójną pracę co płynnie pozwala przejść do następnej kwestii.

# **Czy byłem zmęczony po pracy?**

Muszę przyznać, że nigdy wcześniej nie udawało mi się robić tak wiele przy zachowaniu tak wysokiej jakości tego co robię.

Mogę to zobrazować na tym przykładzie, że słuchając muzyki jestem w stanie pracować w pełnym skupieniu w stanie flow do 3 godzin.

Oczywiście w stanie flow nie robiłem przerw, gdyż wiązało się to z utrudnionym powrotem do tego stanu po raz kolejny. Co skutkowało tym, że już zaledwie po 3h byłem wykończony.

Jednak bez muzyki w tle nawet przy 4h pracy odczuwam nieporównywalnie mniejsze zmęczenie. Ba nawet chce robić więcej co trochę mnie przeraża, ale i uświadamia w tym jak dużo zyskałem.

Zyskałem spokój umysłu.

Uzyskałem możliwość usłyszenia potrzeb swojego organizmu. Bo organizm sam nam sugeruje pewne rzeczy czy zachowania, które w danej sytuacji mogą być dla nas dobre.

Tylko nie zawsze ich słuchamy.

A tym bardziej kiedy te sygnały są zagłuszane.

Moje ciało samo mi mówi kiedy mam sobie zrobić przerwę dzięki czemu jest w stanie tak długo pracować przy minimalnym zmęczeniu.

# **Przewrażliwienie**

Teraz już po tych 5 tygodniach od kiedy nie słucham muzyki, mogę śmiało stwierdzić, że stałem się na nią przewrażliwiony.

Jak leci jakiś kawałek w radiu, barze, samochodzie czy telewizorze to od razu mój mózg na to reaguje.

Jednak to mi tylko pokazuje jak bardzo byłem uzależniony i nieświadomy tego co robiłem.

Nie zrozumcie mnie źle. Nie chciałbym zabrzmieć jak totalny przeciwnik słuchania muzyki. Bo nawet jest to coś wspaniałego, że mamy artystów, którzy to tworzą. To właśnie oni w większości definiują naszą kulturę.

Jednak ten czas rezygnacji z muzyki pozwolił mi ze względu na przewrażliwienie bardziej doceniać gatunki muzyczne na które kiedyś kompletnie nie zwracałem uwagi.

Muzyka klasyczna wydawała się pojęciem abstrakcyjnym, gdzie teraz wydaje się wspaniałą przygodą.

Czy coś straciłem? Chyba tylko konto na Spotify.
