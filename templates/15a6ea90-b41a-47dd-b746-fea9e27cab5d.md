W moim ostatnim artykule zatytułowanym „Dla tych, którzy nie chcą żyć” - możesz go znaleźć **[tutaj](/article/2c6af58d-66d2-4594-8c55-8900f6c84c92)** - wspomniałem, że co roku 800.000 ludzi popełnia samobójstwo. Z pewnością co roku występuje tutaj trend wzrostowy. Co nie powinno napawać nas optymizmem. Tym bardziej patrząc na czasy i kolejne pokolenia, które już pojawiają się na naszych oczach. Jakaś część tych ludzi chce lub będzie chciała popełnić samobójstwo, ponieważ w pewnym momencie zdadzą sobie z tego sprawę, że zamiast spędzać czas z prawdziwymi przyjaciółmi. Woleli poprawiać swoje samopoczucie zabawnymi kotami na YouTube lub poprzez oglądanie swoich idoli na Instagramie. Boją się zmierzyć z prawdziwymi emocjami. Wzrost poczucia samotności wśród młodych ludzi jest już faktem, a czas spędzany przez nich w mediach społecznościowych oscyluje w granicach 6-8h dziennie. Czy to nie jest smutne? Prawdopodobnie skontaktują się z kimś prędzej za pomocą komunikatora, aniżeli fizycznie czy poprzez zwykłe wykonanie telefonu. Oczywiście nie generalizuję tutaj i nie próbuję umieszczać wszystkich w jednym worku. Broń boże. Po prostu zwracam uwagę na problem, który się pojawia, a o którym nie jest łatwo mówić. A samotność może być dla wielu najtrudniejszym czasem w ich życiu.

# **Ciężki czas**

Oczywiście nie musisz czuć się samotny z powodu samych mediów społecznościowych i spędzania na nich sporej ilości swojego czasu. Może się również zdarzyć, że straciłeś bliską Ci osobę. To tylko jeden z wielu przykładów. Dla każdego z nas trudny czas można inaczej zdefiniować. Dla jednego może to być wywołane poprzez spadek wartości jego akcji na giełdzie do zera. Z kolei dla drugiego fakt, że w tym roku na jego gospodarstwie są słabe zbiory z powodu suszy. Wszystko zależy od punktu siedzenia i naszego stosunku do pewnych rzeczy. Wydaje mi się jednak, że nadchodzą czasy, kiedy to samotność, o której pisałem we wstępie, będą grała pierwsze skrzypce.

W moim przypadku to też była samotność - postanowiłem się przenieść z rodzinnych Gliwic do Krakowa, żeby zapomnieć. Zapomnieć o moim gównianym dzieciństwie i młodości. Zapomnieć o tym, że jako samotna osoba zawsze robiłem z siebie klauna aby zaimponować innym.

# **Pisanie notatek**

Jedną z rzeczy, która z perspektywy czasu pozwoliła mi spojrzeć i co najważniejsze ocenić moje działania i myśli towarzyszące mi w trudnym dla mnie momencie, było i nadal jest robienie notatek. Pozwoliło mi to wycisnąć najlepszy sok z tych najgorszych chwil, które określiły sposób w jaki teraz postrzegam pewne sytuacje, które kiedyś traktowałem jako trudne. Dzięki temu zbudowałam też pewność siebie, która pozwala mi na dzielenie się swoimi przemyśleniami na blogu bez większego obciążenia emocjonalnego.

Na pewno znasz to uczucie, gdy w twojej głowie pojawia się cała masa myśli. Dobrych czy złych to już nie ma znaczenia. Osobiście nie wiem, jak to działa, ale jeśli przeniosę pewne rzeczy z głowy na papier to po prostu one znikają. Co prawda pojawiają się nowe - to naturalne, ale zachęcam do pisania ich dalej dopóki się nie skończą. A w końcu doświadczysz upragnionego pokoju.

Również nie zapomnij zostawić swoich notatek blisko siebie, kiedy idziesz spać. Jeśli jakaś myśl nie pozwala ci zasnąć, zapisz ją. Kiedy zdecydujesz się zmierzyć ze swoimi myślami zadaj sobie przy każdej z nich następujące pytania: Czy jest to coś dobrego? Czy powinienem uzależnić od tego moje szczęście? I jak to mnie uszczęśliwia? Moim skromnym zdaniem, jeżeli twoje szczęście życiowe minie, gdy stracisz jakąś materialną rzecz lub pieniądze. To dobry czas na refleksję nad sobą.

# **Życie samemu**

Nie zrozum mnie źle. Fajnie jest mieć całą grupę przyjaciół, rodzinę, która cię wspiera. Jednakże dopiero w naprawdę trudnych chwilach w życiu zweryfikujesz te relacje. Spotkało się to u mnie z dziwną reakcją z mojej perspektywy. Byłem przytłoczony wieloma radami, których wcale nie potrzebowałem. Ja po prostu chciałem zostać wysłuchany i chciałem porównać doświadczenia z pewnych dziedzin naszego życia. Niestety dla wielu osób wydaje się to zbyt trudne, jeśli w ogóle możliwe.

To prowadzi nas do jednego. Z naszymi problemami jesteśmy zawsze sami, a im szybciej to sobie uświadomimy, tym lepiej. Uczenie się samotności pozwala nam również zrozumieć siebie, nasze potrzeby i to, co naprawdę chcemy robić. Więc to po prostu pozwala nam być sobą, a nie kimś innym. Zaczynamy też lepiej doceniać te wszystkie rzeczy i ludzi, które mamy i które przynoszą mam takie wsparcie jakiego oczekujemy.

# **Przewietrz się**

Kolejną bardzo istotną rzeczą w mojej opinii jest zmiana otoczenia. Wycieczka w inne miejsce z pewnością pozwoli uciec niektórym myślom, które pojawią się w twojej głowie. Jeśli nie masz warunków, ani możliwości, zachęcam do wybrania się na bardzo długi spacer. Co masz do stracenia? Twój mózg i ciało będą Ci za to wdzięczne. Jeżeli jednak jesteś osobą, która mówi: “Nie ma mowy, nie lubię chodzić!” Po prostu otwórz szeroko okno i odetchnij głęboko.

# **Uprawianie sportu**

Mogłem to podpiąć do poprzedniego punktu, ale nie chciałem tego robić. Na mojej liście nie ma nic, co działałoby szybciej. No chyba, że praktykujesz medytację. Wyjście na spacer, siłownia, joga - cokolwiek. Wszystko to pozwoli Ci na chwilę odprężyć się i odciąć od rzeczywistości. Kto wie, może w tym złym dla Ciebie momencie spotkasz swojego starego przyjaciela i rozmowa z nim sprawi Ci przyjemność? Zdecydowanie warto spróbować. Miłośnicy sportu będą wiedzieć, o czym mówię.

# **Hobby**

Skoncentrowanie się na dowolnej czynności, pozwala na jakiś czas zapomnieć o złej sytuacji. Cokolwiek robisz. Może to być gotowanie, łowienie ryb - cokolwiek. Dla mnie osobiście jest to nauka nowego triku na mojej deskorolce oraz programowanie. Wtedy mój umysł staje się amebą i zaczyna skupiać się na jednej rzeczy. To dla mnie coś niesamowitego. Polecam wypróbować tobie to wypróbować. Może znajdziesz nową pasję? A może przypomnisz sobie, czym się kiedyś interesowałeś i będzie to okazja, żeby do tego wrócić?

# **Zmiana perspektywy**

Jeśli przeanalizujemy wspomniane przeze mnie przypadki, a mianowicie poczucie osamotnienia lub utraty jakiegoś dobra materialnego. To źródłem twoich problemów będzie postrzeganie świata z perspektywy zalet i wad. Niestety z mojego doświadczenia wynika, że jest to bardzo autodestrukcyjne. Osobiście porównałem się z innymi, którzy wydawali mi się lepsi. Jednak jeżeli spojrzę ze swojej perspektywy to moja sytuacja wcale nie była taka zła. Osobiście byłem w najlepszym miejscu w jakim mogłem się znaleźć. Jednak nie zauważałem tego porównując się z innymi na płaszczyźnie zalet i wad. Trudno jest nauczyć się takiego sposobu myślenia, ale medytacja jakby nie patrzeć jest darmowa.

# **Medytacja**

Jedną z rzeczy którą mogę Ci polecić jest medytacja. Jest to połączenie dwóch pierwszych punktów. A mianowicie pisania notatek, które pozwala uwolnić nasze kłębiące się myśli. Medytacja robi to samo, a nawet lepiej. W chwili, gdy skupiasz się wyłącznie na oddychaniu, czujesz, że żyjesz tu i teraz, a myśli po prostu uciekają. Oczywiście nie jest to najłatwiejsze w użyciu. Mi osobiście zajęło to około 7 miesięcy, zanim nauczyłem się używać medytacji do walki ze swoimi trudnościami. Jednakże uważam, że warto spróbować.

Ponadto ćwicząc swoją uważność na tak prostej czynności jaką niewątpliwie jest oddychanie. Zaczynasz dostrzegać inne rzeczy na które być może nie było nigdy czasu. Nawet parzenie herbaty może być zabawne, a kiedy zaczynasz cieszyć się prostymi rzeczami, te duże nie mają już takiego znaczenia i przestajemy się nimi martwić. W końcu po bardzo długim czasie zaczniesz mieć neutralny stosunek do takich wydarzeń i to Ty będziesz mógł decydować o tym jak na nie reagujesz.

# **Rozmowa**

Wcześniej wspomniałem o rozmowach z bliskimi. Kiedy przeżywasz ciężkie chwile i tak jak ja masz szczęście, że masz przyjaciół, na których możesz liczyć w takich chwilach. Serdecznie zachęcam do rozmowy i wymiany poglądów. Po prostu nie narzekaj jak ofiara losu i przegryw. Nikt nie chce znać takich ludzi. Unikaj także „dobrych rad” które dostajesz. Z mojej perspektywy one wcale Ci nie pomagają. Wręcz przeciwnie mogą one pogorszyć twój stan. A to nie chyba o to w tym chodzi.

# **Wnioski**

Różne wydarzenia mogą być trudne dla nas wszystkich. Dla jednego będzie to poczucie samotności i niezrozumienia. Dla innych może to być jakieś materialne zmartwienie. Uważam jednak, że problemy nie są tak ważne, jak sposób w jaki sobie z nimi radzimy. Istotnym wydaje się to czy potrafimy wyciągać wnioski z własnych porażek życiowych. Wydaje mi się, że o to chodzi w życiu - starać się być lepszą wersją siebie.
