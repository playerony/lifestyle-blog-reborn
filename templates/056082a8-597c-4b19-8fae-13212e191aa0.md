![Dlaczego nie używam telefonu zaraz po przebudzeniu?](images/056082a8-597c-4b19-8fae-13212e191aa0.jpg)

W dzisiejszych czasach, gdzie większość z nas jest przyklejona do ekranu swojego telefonu. Nawet nie zastanawiamy się jaki wpływ mają one na nasze życie, nasze ciała i galaretowatą masę zwaną mózgiem. Chciałbym dodać na wstępie, że generalnie rzecz biorąc to nie będę tutaj tylko poruszał tematu telefonu, ale też innych urządzeń elektronicznych takich jak komputery czy laptopy. Generalnie sprowadza się to wszystko do jednego. A mianowicie bombardowania swojego mózgu informacjami zaraz po przebudzeniu.

# **Obserwacje**

W trakcie ostatnich dwóch tygodni zmieniłem swój harmonogram dnia dwukrotnie. Głównie bazowałem tylko na modyfikacji swojego poranka, gdzie raz po wstaniu od razu sprawdzałem swoje maile i czytałem wiadomości ze świata. W drugim z kolei przypadku postanowiłem zamiast tego poświęcić czas na czytanie książki i inne domowe czynności. Wszystkie zmiany zapisywałem na bieżąco w swoim notatniku. Jednak muszę przyznać, że nawet bez niego nie miałabym problemu ze wskazaniem różnicy między oboma początkami dnia.

# **Jaki poranek taki cały dzień**

Przyznam szczerze, że nigdy nie czułem takiej różnicy w samopoczuciu przez cały dzień. Kiedy korzystałem z telefonu zaraz po przebudzeniu, aby przeczytać jakieś wiadomości. To zaraz po tym czułem się jak totalne gówno. Nawet zimny prysznic nie był w stanie poprawić mojego samopoczucia. Ogarniało mnie poczucie zmęczenia już od samego rana. A jestem typem osoby, która lubi sobie pospać nawet i dziesięć godzin. A mimo to i tak czułem się zmęczony. Przeczytałem w jednym artykule, że to wynikało z przemęczenia mózgu. Zbyt gwałtownie, zbyt agresywnie podeszłem w tym wypadku do próby wybudzenia go. W sumie teraz jak na to patrzę to mógłbym to porównać do stanu gdzie zaraz po wstaniu jakieś generał kazał by mi zrobić 2 okrążenia wokół jeziora - tak bez rozgrzewki. Bo nie ma na to czasu. No po tej próbie raczej nie chciałoby mi się już nic robić przez resztę dnia o ile nie nabawił bym się żadnej kontuzji.

# **Stres i niepokój**

Tak jak i w przypadku wojska tak samo jest z naszym mózgiem. Po wstaniu nie dajemy mu czasu na pobudkę od razu bombardując go setkami informacji. A pamiętajmy, że nasz mózg te wszystkie informacje filtruje i przetwarza. Zauważyłem na sobie, że nawet jak mój mózg mówił mi żebym robił coś innego. Czy to umył zęby czy posprzątał - to ja dalej klikałem wbrew tym sygnałom, bo tak mnie potrafiło wciągnąć przeglądanie internetu. O tym dlaczego tak jest napiszę trochę później.

Znalazłem nawet pewne badanie przeprowadzone na Uniwersytecie w Göteborgu w Szwecji. Zmierzono tam wpływ używania smartfonów na osoby w wieku 20 lat na przestrzeni całego roku. Badanie wykazało, że częste używanie telefonów komórkowych było bezpośrednio skorelowane ze zwiększoną liczbą zgłoszeń depresji zarówno u mężczyzn, jak i u kobiet. I mogę tylko dodać, że ten stres jest odczuwalny z dnia na dzień. Nie ma czegoś takiego, że np dzieje się to po 3 dniach.

# **Zapominanie**

Zaobserwowałem również, że częściej zapominałem o tym chociażby co chce napisać w kolejnym artykule. Często mam tak, że mój mózg za mnie drukuje treści, którymi dzielę się na blogu. Jednak w chwili kiedy korzystałem z tego telefonu z rana przez cały dzień przez moja głowę przechodziły myśli związane właśnie z informacjami, które to przyswoiłem rano. Gdzie o pisaniu artykułów kompletnie nie było mowy. Zamiast tego ciągle się denerwowałem mówiąc do siebie “Przecież kurwa miałem pomysł jak to ma być napisane - czemu tego teraz nie ma?”. To też bezpośrednio przyczyniało się do frustracji i łatwiejszego osiągnięcia stanu zdenerwowania. Jednakże nie musi to być coś tak złożonego jak pisanie artykułów. Mogą to też być proste czynności, które powiedzmy mamy do załatwienia na dzisiaj, a o nich zwyczajnie zapominamy.

# **Rozproszenie uwagi**

Tak jak wspominałem wcześniej. Z rana często mój mózg dawał mi sygnały co powinienem robić innego, ale mimo tego dalej siedziałem na telefonie. Jest to nic innego jak rozpraszanie własnej uwagi. Zauważyłem, że priorytety dla zadań, które nadaje codziennie podświadomie nagle przestawały mieć jakiekolwiek znaczenie. I nie ważne co bym robił i tak było dobrze. Rozproszenie siłą rzeczy wiąże się z utratą umiejętności skupienia się. Przyznam szczerze, że musiałem się czasami usilnie zmuszać, aby nie przeklikać znowu telefonu czy laptopa w poszukiwaniu informacji czy oglądaniu kolejnych filmików na YouTube.

# **Dopamina**

Podczas sprawdzania mediów społecznościowych lub poczty elektronicznej mózg uwalnia dużo dopaminy - substancji neurochemicznej, która sprawia, że czujesz się nagrodzony. Mózg łaknie dopaminy jak dziecko kolejnego lizaka, więc będzie stymulować powtarzanie się zachowań, które doprowadziły do uwolnienia dopaminy w pierwszej kolejności. Innymi słowy, kiedy zaczynasz dzień od bezmyślnego przewijania wiadomości e-mail lub mediów społecznościowych. Twój mózg będzie cię stymulować do powtarzania tego zachowania w ciągu dnia, ponieważ wie, że szybko i łatwo poczujesz się dobrze.

Jest to walka z pragnieniami twojego mózgu - co nie jest łatwą bitwą do wygrania. Przestań więc sprawdzać swój smartfon zaraz po przebudzeniu, jeśli chcesz uniknąć rozpraszania się i innych skutków ubocznych. Zamiast tego rozpocznij swój poranek zrelaksowany i spokojny. Trenuj swój mózg, aby przyzwyczaić się do niższego poziomu stymulacji.
