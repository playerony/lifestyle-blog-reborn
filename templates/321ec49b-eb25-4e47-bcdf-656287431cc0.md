Osobiście nie znam osoby, która byłaby w 100% szczera. Wszyscy kłamią. Ja też. Nie wiem dlaczego, ale dorastając, zacząłem zauważać, że mam tendencję ku temu aby zawyżać wielkość swoich osiągnięć. Ale myślę, że to nie tylko ja. To coś w rodzaju Halloween, które nigdy się nie kończy. Albo w sumie mam lepszy pomysł. Pewnie kojarzysz takie maski, które często kojarzone są z teatrem. Jedna z nich jest uśmiechnięta, a druga smutna.  W sumie teraz pomyślałem, że normalnie życie wiedzie się jak jakieś teatr. Na jakiejś gigantycznej scenie. Wyjście z niego jest cholernie trudne, gdyż się w nim rodzisz. Ale zobrazuj sobie to, że garstce osób udaje się z tego wydostać. Osoby te żyją szczerze ze sobą, może w odczuciu ludzi biorących udział w spektaklu są samotni - co w ich mniemaniu oznacza nieszczęście. Jednakże Ci ludzie dostają bilet, którego większość nigdy nawet nie zobaczy.

W sumie ciężko jest stwierdzić kto jest głównym aktorem na scenie. Naprawdę jest to cholernie trudne, ale myślę, że po części każdy. W związku z tym, że każdy ma na sobie maskę, ciężko mi określić, kto gra daną postać. Może to Al Pacino? Właściwie nie sądzę, żeby ktokolwiek był sobą na tej scenie. Oglądam ten spektakl od 10 lat i wciąż ciężko mi wyczuć emocje grających aktorów. Postać Michała zwróciła moją uwagę. Obserwuję jego poczynania od 2 lat. Uwielbiam to, jaką postać gra i jak wczuwa się w swoją rolę. W pewnym momencie jednak Michał przeżywa tragedię i zostaje wyrzucony z pracy. Jednak w rozmowie z matką stwierdza, że wszystko u niego w porządku. W końcu ma ukochaną żonę, z którą prawdopodobnie jest tylko po to aby uprawiać z nią seks - właściwie na to wygląda, odkąd zacząłem oglądać ten program. W końcu jeżeli ma kochającą żonę to na pewno jest szczęśliwy. Myślę, że jego rodzice go tego nauczyli. Oszukuje wszystkich, że wszystko w porządku, a w rzeczywistości jest zupełnie inaczej. Czekaj, czekaj! Czy Michał jedzie do salonu samochodowego kupić nowe auto? Od kiedy go oglądam to w rozmowach ze znajomymi wspominał o tym, że marzy o kupnie sportowego auta. Jednak jako widzowie jesteśmy oburzeni tą decyzją. Przecież Michał ma kłopoty finansowe, spłaca mieszkanie na raty, a teraz leasinguje samochód. Nie zapominajmy o tym, że właśnie został dodatkowo zwolniony z pracy. Dlaczego żyje od pierwszego do pierwszego, zamiast na przykład zainwestować swoje pieniądze?

Ludzie wokół mnie śmieją się razem ze mną. Dlaczego on próbuje udawać, że wszystko jest w porządku? Dlaczego chce pokazać innym, kim to nie jest i decyduje się na zakup nowego sportowego auta, kiedy jego finanse ledwo na to pozwalają? Jeździł starą skodą i to mu wystarczało. Może z obawy, że zostanie sam i znajomi go nie zaakceptują? Nie mam zielonego pojęcia, ale za to wiem to, że to było dobre wprowadzenie do dzisiejszego artykułu.

# **Dlaczego zejście ze sceny jest trudne?**

Kiedy próbujemy zdjąć tę maskę twoje otoczenie za wszelką cenę próbuje ją na tobie zostawić. W sumie to tak jak w sytuacji kiedy jakaś osoba kiedyś okradła kogoś. W związku z czym postawiono jej jakieś zarzuty i trafiła do więzienia. Po wyjściu jednak, gdzie nie pójdzie to będzie miał przypiętą łatkę kryminalisty i już raczej jej się nie pozbędzie. Chyba, że zmieni otoczenie. Pogodzi się ze sobą, ze swoimi błędami życiowymi. Jest to bardzo dobra analogia. Dopiero kiedy jesteśmy sami możemy zdjąć tę maskę, nikt nam jej nie stara się usilnie utrzymać na twarzy. Kiedy wyjdziesz z więzienia to dopiero sam zrozumiesz co zrobiłeś źle i będziesz w stanie to przeanalizować.

W otoczeniu ludzi spotkasz się tylko z jakimiś radami, które w ogóle nie okażą dla Ciebie pomocne. Wręcz przeciwnie działanie tych rad działa jak młot, który burzy naszą ścianę. Prawda musi wkradać się do nas powoli, aby nas nie złamać. Czasami inni ludzie nie wiedzą w jakim tempie powinni mówić nam prawdę co niszczy naszą samoocenę, zdrowie psychiczne oraz nadzieję.

Dlatego zejście ze sceny jest takie trudne. Musisz być sam lub z najbliższymi, którzy Cię rozumieją co czasami jest trudne, gdy jesteś na scenie z 5-6 miliardami ludzi. Cholera jasna!

# **Nie zapomnij zdjąć maski przed samym sobą**

Nasza podświadomość czy mózg - w sumie to nie wiem co dokładnie. Dawkuje nam stopniowo pewne fakty z którymi możemy się powoli utożsamiać. Najważniejsze jest jednak bycie szczerym ze sobą w trakcie tego procesu. Bo jak wszystko będziemy wypierać to nawet przebywanie samemu skończy się dla nas źle. Trzeba zrozumieć ten proces i być jego świadomym. Żeby zburzyć naszą ścianę cegła po cegle. A nie zajebać w nią młotem i mówić sobie, że będzie dobrze. Nigdy nie będzie dobrze dopóki nie będziesz szczerym sam ze sobą. Może nadal nie możesz dać się przekonać, aby zmierzyć się ze swoją prawdą. Prawdopodobnie mówisz teraz: „O czym do cholery mówi ten pieprzony facet?”. Dla Ciebie, ale nie tylko, chciałbym wyjaśnić korzyści płynące z samego zdjęcia maski.

# **Jedyny sposób, aby iść do przodu**

W żaden sposób nie naprawimy siebie przez kłamstwo. To najgorsza forma braku szacunku do siebie. Nie ma sposobu, aby przenieść swoje relacje lub cokolwiek chcesz na głębszy poziom szczęścia. No chyba, że jesteśmy gotowi przyznać przed sobą twarde fakty. Nie naprawimy naszego wieloletniego związku, który mamy wrażenie, że się sypie. Bez przyznania przed samym sobą, że coś jest nie tak i wymaga naprawy. Podobnie ma się to z naszymi marzeniami. Jeżeli nie będziemy szczerzy wobec tego co mamy oraz trudności na drodze na które to możemy natrafić. I które pewnie będziemy musieli przeskoczyć. Spotkamy się z zawodem. Czemu to się nie udało? A czy byłeś ze sobą szczery i nie oszukiwałeś się? Musimy sobie uświadomić, że na drodze do naszego celu napotkamy trudności. Nie można się nastawiać tylko na to co będzie, trzeba też być szczerym i przygotowanym na wszystkie wyboje jakie możemy napotkać. Może się okazać, że na 5 wyboi przebije Ci się opona i o ile wcześniej tego nie przemyślałeś to twoja droga będzie skończona.

# **Oszczędzaj czas i energię**

Odmawianie poznania prawdy, gdy można powiedzieć, że jest pod naszym nosem jest najlepszym sposobem na to, żeby idealnie marnować cenne minuty, godziny, dni a czasami nawet lata naszego życia. Ludzie tkwią w nieszczęśliwych związkach, utrzymują nic nie warte znajomości tylko po to żeby nie czuć się samotnie. Nie wiedzą, że samemu też można czuć się ze sobą dobrze i być nawet szczęśliwszym a niżeli z kimś. Musimy zaakceptować prawdę o tych sytuacjach i ludziach. Nie trać czasu na próby zmiany prawdziwych kolorów danej osoby. Oni są tym, kim są. Mają tam jakieś swoje przekonania i trzymają się ich jak mucha gówna. Nie koniecznie chodziło mi o to, że od razu oceniam czujeś przekonania jako gówno. Bardziej chodziło o samą anegdotę. Mam nadzieję, że nie poczułeś się urażony.

Przyznanie się do tego przed sobą pozwala nam wykonać gigantyczny krok na przód i spędzać czas w największym szczęściu. Spotykanie się z ludźmi, którzy nas wspierają i kochają. Nie oceniając czy nie dając jakieś głupich rad. Po prostu potrafiących słuchać. Wtedy dopiero zaczynamy rozumieć jaką moc ma rozwijanie przyjaźni opartych na wzajemnym szacunku i zrozumieniu. Cholernie trudno jest opuścić jakąś sytuację, przyjaźń czy związek, który przez lata pielęgnowaliśmy i zapierdalaliśmy żeby się udał. Ale spójrzmy prawdzie w oczy. Włożyliśmy w to czas i nic nie wyszło. Nie traćmy więc lat, które wciąż są przed nami.

# **Niedola**

Nie zaznamy spokoju w naszym życiu dopóki będziemy przed czymś uciekać. Czy to poprzez wypieranie się czy udawanie, że jest dobrze i uśmiechanie się. Przychodzi moment, w którym w głębi duszy zobaczyliśmy twardą prawdę, a nawet wtedy wciąż staramy się jej uniknąć. Ale bez względu na to, jak szybko biegniemy, ta prawda nas kiedyś dogoni i złapie. Jak pies, który goni złodzieja. Na początku złodziej ucieka, a psa trzymają policjanci. Do czasu kiedy policjant, albo uprząż nie puszczą. Potem już raczej są małe szanse na ucieczkę przed psem, który tylko myśli o tym, żeby wbić swoje zęby w twoje ciało. Ale ból jest bólem, ukrytym lub nie. Więc tylko powodujemy nadmierną niedolę, ignorując ją.

Życie jest definitywnie zbyt krótkie żeby nie być szczęśliwym i występować na scenie jako aktor w jakimś przedstawieniu. A jeżeli wiąże się to z początkowym bólem to należy to uszanować. W końcu w życiu można wybierać między użalaniem się nad sobą, a nad samodoskonaleniem się. Wysiłek jest ten sam, a wybór należy tylko i wyłącznie do Ciebie.