![Dlaczego nie zmienisz nikogo na siłę?](images/f7d044bd-49fa-43ed-8927-db9127b9b35a.jpg)

Wydaje mi się, że każdy z nas kiedyś chciał w jakiś sposób poprawić życie drugiej osoby. Czy to swojej drugiej połówki, przyjaciela w potrzebie, a na członkach swojej rodziny kończąc. Ba, nawet pragnę rzec, że mnie też to spotkało setki razy. Nie jestem tutaj wyjątkiem w żadnym bądź razie. Jednak większości z tych rad nigdy nie wdrożyłem. Chociaż przyznam, że ostatnio zacząłem analizować pewne propozycje od osób, które posiadają wysoką samoświadomość w moim mniemaniu. Co oczywiście nie oznacza, że wprowadzam daną zmianę w ułamku sekundy. Byłoby to pewnego rodzaju absurdem, gdzie desperacko robię to co ktoś mi gada bez zastanowienia się czy jest to dla mnie dobre czy nie.

# **Maraton**

Życiowe ścieżki każdego z nas idealnie można zobrazować za pomocą prostej metafory, gdzie umieszczamy 7 miliardów ludzi do biegu maratońskiego na starcie. Powiedzmy, że start oznacza osiągnięcie 18 roku życia, a tą metą - tym 40 kilometrem jest koniec naszego życia. Jak można zauważyć już na samym początku pojawiają się problemy, gdyż jeden z nas może być do tego biegu przygotowanym lepiej, a inny gorzej. Wszystko tutaj zależy od naszego przygotowania, na które nie ma co się oszukiwać w większości wpływ mają nasi rodzice. Powiedzmy, że w trakcie biegu na 15 kilometrze wyprzedza cię jakieś o kilka lat młodszy chłopak, a za nim mała grupa osób. Okazuje się, że biegnie tam twój młodszy brat. On daje ci rady, zagrzewa cię do dalszej walki. Powiedział ci, że najlepiej jest biec w grupie bo wtedy uczucie zmęczenia jest mniejsze. Jednak ty nigdy wcześniej nie byłeś do tego przygotowany. Nauczyłeś się biegać w innym tempie. Jednak postanowiłeś iść za jego głosem bez większego zastanowienia. W końcu jest to twój brat to jakby mógł chcieć dla ciebie źle. Bardzo cię to męczyło aż wreszcie po pięciu kilometrach powiedziałeś, że musisz zwolnić bo nie dasz rady dalej utrzymać takiego tempa. Twój brat dalej cię zagrzewał do walki jednak ty wewnętrznie czułeś, że musisz zwolnić. Aż w końcu się na to zdecydowałeś. Jedyne co widzisz to to jak twój brat wzrusza ramionami i biegnie dalej.

# **Analiza**

Nie chciałbym powiedzieć, że słuchanie czyiś rad i ich wdrażanie jest czymś złym. Broń boże. Ale warto moim zdaniem się zastanowić. Chociażby bazując na przykładzie biegu maratońskiego, który wyżej opisałem. Czy to co ktoś tam mówi jest dla nas dobre? Czy w tym miejscu mojego życia potrzebuje tego co mi mówi ta osoba? Jednakże też nie każdy zadaje sobie takie pytania i żyje w swojej szklanej kuli, która jest tutaj metaforą umiejętności, predyspozycji czy wyuczonych nawyków, które towarzyszą przez długie lata życia. Ta osoba nawet się nie zastanawia czy podane rady są dobre czy złe. Po prostu są.

# **Dlaczego nie zmienisz nikogo na siłę?**

Na początku pozwoliłem sobie przedstawić w mojej opinii perspektywę osoby bardziej świadomej. Oczywiście mogę się mylić. Ale wracając to chciałbym powiedzieć, że podawanie komuś jakieś recept na zmiany, przez co rozumiem podawanie komuś na tacy dobrych rad dotyczących czy to żywienia czy wysiłku fizycznego. Oczywiście nie jestem w tych dziedzinach żadnym ekspertem, ale mam wrażenie, że takie informacje jak chociażby to, że duża coca-cola zawiera 33 łyżeczki cukru powinny być znane każdemu. I budzić w jakimś stopniu nasz niepokój. Raz chciałem zachęcić rodziców do ćwiczenia jogi. Jednak w pewnym momencie się poddałem. Chyba dorosłem do tego, że poprzez takie usilne prośby nic nie wskóram. W tym miejscu frustrację wywołuje bardziej to, że nie chce nic złego, a wręcz przeciwnie bardzo dobrego co w długiej perspektywie po prostu spowoduje, że będą się lepiej czuć. Uświadomiło mi to, że podawanie komuś takiemu rad jest jak wieszanie obrazów na ścianie. Gdzie każdy obraz symbolizuje tutaj jakąś dobrą radę. Możesz powiesić ich tysiące, ale w sytuacji kiedy osoba na której wiszą ich nie zauważy. No to siłą rzeczy nic nie zmienisz.

Chociaż u niektórych zauważyłem, że te powieszone obrazy mogą podziałać jak puzzle. Powiedzmy, że jest ich do ułożenia 1000 i ich wzór stanowi jakąś zmianę. Ty wieszając obrazy powiedzmy, że dochodzisz do 300 ułożonych puzzli. Osoba na której są one układanie już na podstawie tych 300 może. Ale podkreślam, że może a nie musi zauważyć tego i powiedzieć: “Kurde on chciał cały czas dla mnie dobrze”. Jednak dotrwanie do tego momentu wymaga setek prób i rozmów, co nie każdemu się udaje.

Dlatego właśnie nie zmienisz nikogo na siłę. Każdy z nas biegnie w swoim tempie. Każdy z nas ma inne doświadczenia. Każdy z nas wychowywał się w innych warunkach. I wiele wiele innych czynników powodują to, że na siłę to możesz powiesić na kimś 50 obrazów. Ale to czy ta osoba na której one wiszą to zauważy. Zależy tylko i wyłącznie od niej samej.