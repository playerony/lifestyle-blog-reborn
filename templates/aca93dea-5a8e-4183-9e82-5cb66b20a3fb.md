![Co robię, kiedy ktoś mnie denerwuje?](images/aca93dea-5a8e-4183-9e82-5cb66b20a3fb.jpg)

W okresie kwarantanny zauważyłem, że większość ludzi wokół mnie irytuje lub denerwuje. Zauważyłem, że odczuwam znacznie mniejszy stres podczas okresu zamknięcia. Pewnego dnia myślałem nad tym trochę więcej i doszedłem do wniosku, że znaczna część mojego stresu pochodzi z relacji z innymi ludźmi. Na szczęście mam bezpośrednie znajomości, które dają mi nadzieję, że nie jestem psychopatą. Pozwala mi to podzielić ludzi, z którymi się spotykam, na dwie kategorie. Ludzi z którymi super mi się rozmawia i ludzie, którzy mnie denerwują.

# **Gdzie to się zaczęło?**

O idei mojego bloga i innych pomysłach, o których nie chcę tutaj wspominać, rozmawiałem wiele miesięcy temu z moimi bliskimi osobami. Mniej więcej już 4 miesiące przed datą premiery mojego bloga. Jestem typem osoby, która mówi dużo wcześniej o swoich planach przez co potem zdobywam większy power do robienia ich. Zauważyłem, że każda z osób poza bliskimi mi nakręca mnie do działania. Z kolei kiedy mówiłem o swoich planach, mojej rodzinie lub dalszym znajomym. Pytali tylko o to dlaczego to robię i dlaczego pracuję nad tym całe pieprzone dni. I to nie ze spokojem lecz z taką domieszką agresji. Potem powiedzieli mi, że nie krzyczą. Co prawdopodobnie oznaczało,że nieświadomie czuli jakieś zagrożenie? Nie mam pojęcia, jak to nazwać. Ale mega mnie to zdemotywowało. Te myśli mnie przytłoczyły. Najgorsze było jednak to, że będąc sam, robiłem to co chciałem i mogłem dalej dążyć do tego celu. Wracając do tego grona czy to znajomych czy rodziny, czułem się tak, jakby ktoś przywiązywał mi kotwicę do nogi mówiąc, że mam pobić rekord świata w biegu na 100 m. Nie chodzi oczywiście tylko o moją sytuację na blogu, ale właśnie w tym momencie zapaliła mi się lampka i powiedziałem: „Co się do cholery dzieje?”

Kiedy rozmawiam czy to z rodzicami, członkami rodziny czy obcymi ludźmi staram się w pierwszej chwili ochłonąć i stanąć przed faktami dotyczącymi tego jak się w danej chwili czuje, aby zwyczajnie ich nie obwiniać. Oczywiście nie ma jednoznacznej zasady, która o tym mówi twardo, że przebywając wśród tych ludzi jestem automatycznie zdenerwowany i chuj. Bardziej powinienem powiedzieć, że częściej się to zdarza w tych środowiskach. Rozumiem to przez pryzmat tego, że wraz z członkami mojej rodziny jestem częścią jakiejś rodzinnej wizji. A jeśli nie będę tego częścią to wystąpi konflikt. Prawdziwy problem zaczyna się ode mnie, kiedy zaczynam robić coś więcej. Kiedy muszę wyjść na świat. Dla mnie jest to przykład sytuacji na blogu dotyczący tego o czym mówię właśnie tutaj. Myślę, że to jedyny właściwy sposób, aby pomagać ludziom. Ale nie wszyscy podzielają tę wizję ze mną. Ludzie, którzy wydawali mi się bliscy, zaczęli mnie atakować nieświadomie. Co również wpłynęło na mnie i sprawiło, że czułem się przytłoczony.

# **Ego**

Zdałem sobie sprawę, że tak naprawdę to wszystko pochodziło z mojego wewnętrznego ego. Taka potrzeba, aby coś udowodnić. Myślę, że ludzie, którzy niewiele dostali w życiu i mieli gówniane dzieciństwo, zrozumieją to co mam na myśli. Pomimo całej duchowej pracy, jaką wykonałem. Na szczęście mogę teraz powiedzieć, że jestem osobą, która kocha siebie, a mimo to ta cała praca nie poszła na marne. Mam na myśli tutaj duchową pracę. Nadal jestem zdolny do skupienia się na sobie, a kiedy aktywuje w sobie tryb egocentryka, wtedy jestem zależny od świata zewnętrznego w celu otrzymania potwierdzenia. Teraz, kiedy spotykam ludzi, w większości przypadków już czuję taki konflikt. Jednak teraz postrzegam każdą osobę jako kogoś z własną historią, własnymi doświadczeniami, własnymi lękami. Dlatego podczas rozmowy wkraczam na to terytorium, ale tylko po to, by kogoś zadowolić. Moje ego brzęczy jak Mike Tyson przed walką, ale wiem, że nie mogę. Ponieważ znowu będę cierpieć. Ponieważ znowu będę się czuł przytłoczony. Wiem, że może się to wiązać z utratą bliskich mi osób. Przez to już przeszedłem dziesiątki razy podczas mojego powrotu do zdrowia psychicznego, które zostało zniszczone przez środowisko w którym dorastałem. A ta właśnie siła również pozwoliła mi zbudować sieć przyjaciół, którzy teraz wspierają mnie w moich pieprzonych ambicjach.

# **Jak nie denerwować się innymi ludźmi?**

Jedynym sposobem, aby nie denerwować się innymi ludźmi jest upewnienie się, że wykonujesz pracę nad sobą. Nie mówię tutaj o niczym trudnym do wykonania. Tylko o podstawowych sprawach, takich jak: czy dobrze się odżywiasz, czy wystarczająco się wysypiasz. Jak radzisz sobie ze swoimi lękami? Przez strach mam tutaj na myśli to, że znajdujesz się pod presją finansową lub coś w tym rodzaju. Wiesz co mam na myśli. To właśnie ten strach wywołuje w nas niepokój, który czyni nas podatnymi na agresję ze strony innych. W rezultacie zmianę naszego zdania. Istotną sprawą jest to aby mieć w głowie odpowiedzi na te nasze dręczące nas problemy. Nie musi to być rozbudowana odpowiedź. Nie musisz mieć na uwadze całej strategii rozwiązania danego problemu. Czasami wystarczy być świadomym i pomyśleć o pierwszym kroku, który musimy zrobić, aby zmienić naszą sytuację. Jest to niezbędny krok, aby móc rozmawiać z innymi ludźmi bez denerwowania się. Nikt nie rozwiąże twoich problemów lepiej niż ty sam.

Oczywiście nie jestem żadnym ekspertem z czarnym pasem w tej dziedzinie. Nadal się uczę. Mogę jednak powiedzieć, że dzięki temu duchowemu rozwojowi, przez który mam na myśli medytację, mogę być tu i teraz. Powiedzmy, że ktoś się gdzieś spieszy i w biegu pyta się mnie o to jak najszybciej dojść na jakąś tam ulicę. To dzięki medytacji moje myśli nigdzie nie latają. Jestem w stanie bez wahania odpowiedzieć tej osobie, jak się ma tam dostać. Rozumiem doskonale to, że każdy z nas może mieć kłopoty finansowe, albo martwić się stanem naszej planety, bo gdzieś się us.łyszało, że na produkcję dżinsów zużywa się około 1000 litrów wody. Przepraszam jeżeli podałem złą liczbę. Jednak nie o to mi chodziło. Chodzi o to, po co zawracać sobie głowę takimi rzeczami na naszym spacerze? Dlaczego nie cieszyć się tym, co nas otacza?

# **Wnioski**

Będąc wśród ludzi, warto ćwiczyć świadomość i tolerancję dla innych ludzi. Tylko po to, żeby te spotkania nie definiowały tego, jak się czujesz. Oczywiście każdy jest inny, ale myślę, że wspólnym mianownikiem jest to, że nie musimy każdemu mówić wszystkiego. Czasami wystarczy kogoś zadowolić. Jednak nie zamykaj się za bardzo. Bo może to być pole do poszukiwania ludzi, którzy nas rozumieją. Tutaj tylko praktyka może nam pomóc. Zapewne czeka mnie jeszcze wiele lat pracy w tej dziedzinie.