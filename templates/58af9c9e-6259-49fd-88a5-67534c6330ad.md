![Jak krytyka innych ludzi zniszczyła moje życie?](images/58af9c9e-6259-49fd-88a5-67534c6330ad.jpg)

Od kiedy sięgnę swoją pamięcią to w sumie od zawsze byłem krytykowany.

Już w przedszkolu zaczynając mówić później niż inni byłem narażony na odrzucenie. Wydaje mi się, że mogę śmiało stwierdzić, że stanowiło to pierwsze symptomy krytyki. Oczywiście nie słowne, bo raczej jest to trudne na tym etapie. Jednakże jako taki zalążek wyniszczania mnie, jak najbardziej.

Przechodząc po kolei. To w podstawówce zaczęły padać pierwsze zmasowane słowa krytyki dotyczące tego jak się ubieram, dlaczego nie wychodzę z domu i dlaczego nikogo nie zapraszam do domu.

W domu nigdy się nie przelewało jeżeli chodzi o finanse, dlatego o wymianie ubrań nie było mowy.

Wstydziłem się zapraszać innych. Wstydziłem się tego, że zamieszkuję patologiczną dzielnicę. Co w dłuższym okresie czasu przyczyniło się to tego, że traciłem swoje zdobyte znajomości.

Gimnazjum to już czas naśmiewania się ze mnie, że jestem blady, jem kozy z nosa czy obgryzam paznokcie. Normalka.

Taka forma krytyki trwająca nieprzerwanie przez ¾ długości mojego życia zniszczyła mnie jako osobę kompletnie. Przez wiele lat nie potrafiąc się pozbierać i wrócić do tej przysłowiowej normalności.

Kiedyś usłyszałem, że u dziecka w okresie mniej więcej od 7 do 14 roku życia powstaje najwięcej nowych połączeń neuronowych, które w głównej mierze kreują to jakimi osobami będziemy w przyszłości. Właśnie w tym okresie swojego życia byłem zawsze sam.

Sam też musiałem znosić to co dają mi ludzie wokół mnie.

# **Pewność siebie**

Pewność siebie to coś co mogę powiedzieć, że nigdy u mnie nie istniało. Cokolwiek bym w życiu nie zrobił zawsze było źle.

Wszystko co pokazywałem innym w kontekście uzyskania uwagi. Swoich osiągnięć, czy to dotyczących programowania czy to związanych z nowym ubiorem. Zawsze kończyły się śmiechem otaczających mnie osób.

Pamiętam jak dziś, gdzie w pierwszej technikum doszło do sytuacji, gdzie opowiadałem kolegom z klasy, że na jednym z elementów z placu zabaw mam zrobione zdjęcie. Teraz jak o tym piszę to aż mi głupio. Jednakże każdy się ze mnie wtedy śmiał i sobie myślał “O chuj mu chodzi”.

Rzeczy które robiłem w moim mniemaniu były “fajowe”. Jednak mówienie o nich powodowało tylko to, że się ośmieszałem.

Po czasie kiedy zauważyłem, że to nie działa. Postanowiłem udawać pajaca, żeby za wszelką cenę zdobyć uwagę innych i być może czyjąś znajomość. Bo należy napomnieć, że do okresu mniej więcej 2 technikum nie miałem jakichkolwiek znajomych.

Wszystkich po drodze gdzieś odrzucałem. Co nie poprawiało mojej sytuacji jeżeli chodzi o późniejsze utrzymywanie czy tworzenie relacji.

Te udawanie klauna istnieje we mnie po dziś dzień jednak jest już to bardzo znikome i objawia się głównie w bliskim dla mnie gronie osób.

# **Ludzie są najgorsi**

Jezu jak tak teraz się zastanowię to największym kłamstwem jakiego nauczyła mnie wieczna krytyka to fakt, że ludzie są źli. Tego, że nikt nie chce dla Ciebie dobrze i powinieneś zawsze patrzeć tylko i wyłącznie na siebie.

Jakiejkolwiek relacji bym się nie podjął do 17 roku życia. Zawsze po dłuższym czasie kończyło się to tak samo. Zerwaniem relacji spowodowanym faktem, że nie czułem się w towarzystwie danej osoby dobrze.

Przykład, który przyświecał mi napisanie tego akapitu pochodzi z czasów kiedy chodziłem na siłownię. Wtedy mi się wydawało, że z moim najlepszym przyjacielem. On zawsze jednak naśmiewał z wymienionych wcześniej już powodów. Co mnie bardzo bolało. I o ile dla Ciebie to się może wydawać śmieszne to dla mnie to był najgorszy koszmar.

Przez długi czas utrzymywałem tę relację tylko i wyłącznie z potrzeby posiadania kogoś przy sobie. Jednak uznałem, że trzeba to zmienić i usunąłem tę toksyczną dla mnie relację.

Potem już byłem sam i żyłem ciągle w tym przekonaniu, że nie ma dla mnie szans. Każdy mnie ma przecież w dupie. Nie ma ludzi, którzy szanowali by mnie za to kim byłem.

Z perspektywy czasu jednak nie żałuję takiej nauki jaką zafundowało mi życie. Dzięki temu teraz mogę utrzymywać relacje, które chce bez przymusu. Bo odbudowałem swoją pewność siebie, która pozwala mi tworzyć nowe.

# **Strach**

Niektórzy całe życie uważali mnie za perfekcjonistę. Kogoś kto potrafi pracować bez końca nim osiągnie swój cel. A ja po prostu chorobliwie bałem się krytyki.

Przez te wszystkie lata jej otrzymywania zbudowałem mylne wyobrażenie o sobie. Że jestem najgorszy, że nic nie znaczę, że jestem śmieciem.

Teraz już jednak jestem na etapie, gdzie zacząłem sam wystawiać siebie na krytykę. Czy to poprzez tworzenie bloga czy filmów na YouTube. Zmusiłem się do tego by w sobie przemóc ten lęk.

Jednak jednego się nie pozbyłem. O ile perfekcjonizm wyparował to niegasnąca chęć ciągłej pracy nie. Dalej jestem w stanie pracować po 13 - 16h na dobę. Bez przerwy dopóki nie osiągnę swojego celu. Co staram się teraz hamować. Jednak nie jest to łatwe gdyż jest to nawyk, który zakorzenił się u mnie przez długie lata życia w strachu.

# **Empatia**

Teraz kiedy już odbudowałem swoją pewność siebie i odporność na krytykę to zaobserwowałem jedną rzecz. Mowa tutaj o totalnym brak empatii w sytuacji kiedy, ktoś jest bezradny w swojej życiowej sytuacji.

Jest to coś czego w ogóle nie jestem w stanie kontrolować. W szczególności kiedy ktoś się doprowadził w życiu sam do jakiejś skrajnej sytuacji. Co jest efektem jego wieloletnich zaniedbań.

Tak jak ja przez wiele lat byłem krytykowany, a moja psychika niszczona bez powodu. Tak po jej odbudowie według mnie nie ma rzeczy, których nie da się wykonać. Ograniczenia mamy tylko i wyłącznie w naszych głowach.

Poświęciłem setki, jak nie tysiące godzin, aby odbudować siebie. Przeczytałem setki książek, zapełniłem kilkanaście notesów notatkami z trudnych dla mnie czasów. Gdzie to właśnie teraz wyciągam z nich wnioski.

Może dlatego nie ma we mnie litości. Ja pracowałem cały czas na to, aby mieć to co inni dostają za nic. Przynajmniej w większości przypadków.

# **Moje przemyślenia**

Jeżeli spojrzymy globalnie na rzeczy, które tutaj wymieniłem mogę powiedzieć, że wieczna krytyka jest jedną z najważniejszych lekcji jakie dostałem w życiu.

Moje limity dotyczące strachu przed utratą czegoś lub kogoś w aktualnej sytuacji praktycznie nie istnieją. Co jest efektem wieloletniego wyniszczania mojej psychiki i doznania bezpośrednio tego co najgorsze może spotkać człowieka ze strony innych ludzi. Już na wczesnym etapie dorastania.

Od dziecka.

Może to zabrzmi dziwnie, ale jestem wdzięczny za to co dostałem. Jednak nie wiem czy chciałbym przejechać się tą kolejką po raz drugi.
